<!doctype html><html lang="en" class="no-js"><head><meta charset="utf-8"> <!-- begin SEO --><title>Mocht corona bij u binnenkomen, volg dan de leefregels van een land naar keuze - Hieke Huistra</title><meta property="og:locale" content="en-US"><meta property="og:site_name" content="Hieke Huistra"><meta property="og:title" content="Mocht corona bij u binnenkomen, volg dan de leefregels van een land naar keuze"><link rel="canonical" href="https://nieuw.hiekehuistra.nl/columns/2022/02/volg-leefregels-land-naar-keuze/"><meta property="og:url" content="https://nieuw.hiekehuistra.nl/columns/2022/02/volg-leefregels-land-naar-keuze/"><meta property="og:description" content="Het was zover. Een nacht naast het bed van een koortsige kleuter zitten, daar kon zelfs de booster niet tegenop: ik kreeg corona. In eerste instantie hanteerden we de isolatieregels met de Franse slag. De meerwaarde leek beperkt, want de kleuter rende inmiddels weer vrolijk door het huis, daarbij niet te beroerd haar huisgenoten vol overgave in het gezicht te hoesten. Dus overdag lag ik weliswaar boven uit te zieken, maar ’s avonds kwam ik naar beneden om op de andere hoek van de bank series te kijken. Maar toen was de kleuter niet meer besmettelijk, en testten mijn man en de peuter nog steeds negatief, en ineens leek het toch de moeite te proberen de uitbraak in te dammen."><meta property="og:type" content="article"><meta property="article:published_time" content="2022-02-26T00:00:00-08:00"> <script type="application/ld+json"> { "@context" : "http://schema.org", "@type" : "Person", "name" : "Hieke Huistra", "url" : "https://nieuw.hiekehuistra.nl", "sameAs" : null } </script> <!-- end SEO --><link href="https://nieuw.hiekehuistra.nl/feed.xml" type="application/atom+xml" rel="alternate" title="Hieke Huistra Feed"> <!-- http://t.co/dKP3o1e --><meta name="HandheldFriendly" content="True"><meta name="MobileOptimized" content="320"><meta name="viewport" content="width=device-width, initial-scale=1.0"> <script> document.documentElement.className = document.documentElement.className.replace(/\bno-js\b/g, '') + ' js '; </script> <!-- For all browsers --><link rel="stylesheet" href="https://nieuw.hiekehuistra.nl/assets/css/main.css"><meta http-equiv="cleartype" content="on"> <!-- start custom head snippets --><link rel="apple-touch-icon" sizes="57x57" href="https://nieuw.hiekehuistra.nl/images/apple-touch-icon-57x57.png?v=M44lzPylqQ"><link rel="apple-touch-icon" sizes="60x60" href="https://nieuw.hiekehuistra.nl/images/apple-touch-icon-60x60.png?v=M44lzPylqQ"><link rel="apple-touch-icon" sizes="72x72" href="https://nieuw.hiekehuistra.nl/images/apple-touch-icon-72x72.png?v=M44lzPylqQ"><link rel="apple-touch-icon" sizes="76x76" href="https://nieuw.hiekehuistra.nl/images/apple-touch-icon-76x76.png?v=M44lzPylqQ"><link rel="apple-touch-icon" sizes="114x114" href="https://nieuw.hiekehuistra.nl/images/apple-touch-icon-114x114.png?v=M44lzPylqQ"><link rel="apple-touch-icon" sizes="120x120" href="https://nieuw.hiekehuistra.nl/images/apple-touch-icon-120x120.png?v=M44lzPylqQ"><link rel="apple-touch-icon" sizes="144x144" href="https://nieuw.hiekehuistra.nl/images/apple-touch-icon-144x144.png?v=M44lzPylqQ"><link rel="apple-touch-icon" sizes="152x152" href="https://nieuw.hiekehuistra.nl/images/apple-touch-icon-152x152.png?v=M44lzPylqQ"><link rel="apple-touch-icon" sizes="180x180" href="https://nieuw.hiekehuistra.nl/images/apple-touch-icon-180x180.png?v=M44lzPylqQ"><link rel="icon" type="image/png" href="https://nieuw.hiekehuistra.nl/images/favicon-32x32.png?v=M44lzPylqQ" sizes="32x32"><link rel="icon" type="image/png" href="https://nieuw.hiekehuistra.nl/images/android-chrome-192x192.png?v=M44lzPylqQ" sizes="192x192"><link rel="icon" type="image/png" href="https://nieuw.hiekehuistra.nl/images/favicon-96x96.png?v=M44lzPylqQ" sizes="96x96"><link rel="icon" type="image/png" href="https://nieuw.hiekehuistra.nl/images/favicon-16x16.png?v=M44lzPylqQ" sizes="16x16"><link rel="manifest" href="https://nieuw.hiekehuistra.nl/images/manifest.json?v=M44lzPylqQ"><link rel="mask-icon" href="https://nieuw.hiekehuistra.nl/images/safari-pinned-tab.svg?v=M44lzPylqQ" color="#000000"><link rel="shortcut icon" href="/images/favicon.ico?v=M44lzPylqQ"><meta name="msapplication-TileColor" content="#000000"><meta name="msapplication-TileImage" content="https://nieuw.hiekehuistra.nl/images/mstile-144x144.png?v=M44lzPylqQ"><meta name="msapplication-config" content="https://nieuw.hiekehuistra.nl/images/browserconfig.xml?v=M44lzPylqQ"><meta name="theme-color" content="#ffffff"><link rel="stylesheet" href="https://nieuw.hiekehuistra.nl/assets/css/academicons.css"/> <script type="text/x-mathjax-config"> MathJax.Hub.Config({ TeX: { equationNumbers: { autoNumber: "all" } } }); </script> <script type="text/x-mathjax-config"> MathJax.Hub.Config({ tex2jax: { inlineMath: [ ['$','$'], ["\\(","\\)"] ], processEscapes: true } }); </script> <script src='https://cdnjs.cloudflare.com/ajax/libs/mathjax/2.7.4/latest.js?config=TeX-MML-AM_CHTML' async></script> <!-- end custom head snippets --></head><body> <!--[if lt IE 9]><div class="notice--danger align-center" style="margin: 0;">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</div><![endif]--><div class="masthead"><div class="masthead__inner-wrap"><div class="masthead__menu"><nav id="site-nav" class="greedy-nav"> <button><div class="navicon"></div></button><ul class="visible-links"><li class="masthead__menu-item masthead__menu-item--lg"><a href="https://nieuw.hiekehuistra.nl/">Hieke Huistra</a></li><li class="masthead__menu-item"><a href="https://nieuw.hiekehuistra.nl/research/">Research</a></li><li class="masthead__menu-item"><a href="https://nieuw.hiekehuistra.nl/columns/">Columns</a></li><li class="masthead__menu-item"><a href="https://nieuw.hiekehuistra.nl/publications/">Publications</a></li><li class="masthead__menu-item"><a href="https://nieuw.hiekehuistra.nl/contact/">Contact</a></li></ul><ul class="hidden-links hidden"></ul></nav></div></div></div><div id="main" role="main"><div class="sidebar sticky"><div itemscope itemtype="http://schema.org/Person"><div class="author__avatar"> <img src="https://nieuw.hiekehuistra.nl/images/profile.png" class="author__avatar" alt="Hieke Huistra"></div><div class="author__content"><h3 class="author__name">Hieke Huistra</h3><p class="author__bio">historian of science and medicine</p></div><div class="author__urls-wrapper"> <button class="btn btn--inverse">Follow</button><ul class="author__urls social-icons"><li><i class="fa fa-fw fa-map-marker" aria-hidden="true"></i> NL</li><li><a href="mailto:h.m.huistra@uu.nl"><i class="fas fa-fw fa-envelope" aria-hidden="true"></i> Email</a></li><li><a href="https://twitter.com/hiekemartine"><i class="fab fa-fw fa-twitter-square" aria-hidden="true"></i> Twitter</a></li></ul></div></div></div><article class="page" itemscope itemtype="http://schema.org/CreativeWork"><meta itemprop="headline" content="Mocht corona bij u binnenkomen, volg dan de leefregels van een land naar keuze"><meta itemprop="description" content="Het was zover. Een nacht naast het bed van een koortsige kleuter zitten, daar kon zelfs de booster niet tegenop: ik kreeg corona. In eerste instantie hanteerden we de isolatieregels met de Franse slag. De meerwaarde leek beperkt, want de kleuter rende inmiddels weer vrolijk door het huis, daarbij niet te beroerd haar huisgenoten vol overgave in het gezicht te hoesten. Dus overdag lag ik weliswaar boven uit te zieken, maar ’s avonds kwam ik naar beneden om op de andere hoek van de bank series te kijken. Maar toen was de kleuter niet meer besmettelijk, en testten mijn man en de peuter nog steeds negatief, en ineens leek het toch de moeite te proberen de uitbraak in te dammen."><meta itemprop="datePublished" content="February 26, 2022"><div class="page__inner-wrap"><header><h1 class="page__title" itemprop="headline">Mocht corona bij u binnenkomen, volg dan de leefregels van een land naar keuze</h1><p class="page__meta"><i class="fa fa-clock-o" aria-hidden="true"></i> 3 minute read</p><p><i>Verschenen in </i>Trouw<i>, 26 februari 2022</i></p></header><section class="page__content" itemprop="text"><p>Het was zover. Een nacht naast het bed van een koortsige kleuter zitten, daar kon zelfs de booster niet tegenop: ik kreeg corona. In eerste instantie hanteerden we de isolatieregels met de Franse slag. De meerwaarde leek beperkt, want de kleuter rende inmiddels weer vrolijk door het huis, daarbij niet te beroerd haar huisgenoten vol overgave in het gezicht te hoesten. Dus overdag lag ik weliswaar boven uit te zieken, maar ’s avonds kwam ik naar beneden om op de andere hoek van de bank series te kijken. Maar toen was de kleuter niet meer besmettelijk, en testten mijn man en de peuter nog steeds negatief, en ineens leek het toch de moeite te proberen de uitbraak in te dammen.</p><p>We hadden daarvoor instructies ontvangen van het RIVM. De belangrijkste, uiteraard: ik moest op een eigen kamer blijven. Daar had ik, symptoomvrij inmiddels, alle tijd om de isolatieregels te analyseren en, beroepsdeformatie, wat vergelijkend onderzoek te doen naar de instructies elders.</p><p>Uitkomst: in grote lijnen adviseren onze buurlanden hetzelfde, maar op detailniveau zijn er fascinerende verschillen. Neem schoonmaken. Iedereen vindt dat dat moet gebeuren, maar de manier waarop verschilt. In Nederland, Duitsland en Engeland mag het met ‘een gewoon schoonmaakmiddel’, maar België adviseert een bleekverdunning.</p><p>Het Belgische hygiëneadvies bevat een tabel waarin je per commercieel verkochte chlooroplossing kunt zien hoeveel dessert- of koffielepels je moet gebruiken per liter kraanwater (op kamertemperatuur!) om de aanbevolen oplossing van 0,1 procent NaOCl te krijgen. Alhoewel je ook “niet moet aarzelen om een ander schoonmaakproduct te gebruiken indien het materiaal van het oppervlak niet compatibel is met bleekwater”. Ook de lijst met schoon te maken oppervlakken varieert: in Duitsland staan de mobiel en de tablet daarbij, in Engeland de waterkoker – vermoedelijk vanwege de Britse instelling dat hoe zieker je bent, hoe meer thee je moet drinken.</p><p>Kleding en beddengoed van de zieke moeten in Nederland op 40 graden gewassen worden, in België en Duitsland op 60, en in Schotland, waar ze blijkbaar zuinig zijn op hun kleding, is het advies simpelweg om het wasvoorschrift te volgen. De Schotten krijgen wel vrij specifieke instructies voor het huisvuil: vuilniszakken met gebruikte zakdoekjes graag dubbel verpakken en pas na 72 uur aan de straat zetten.</p><p>Mijn favoriete leefregel komt uit de Belgische tips voor gezinsleden: ‘Trek niet aan de sigaret van de zieke’. Een advies dat van meer realisme getuigt dan de Nederlandse aanbeveling voor coronapatiënten om te stoppen met roken. Ook realistisch, maar enigszins overbodig, is de Engelse instructie dat je wél naar buiten mag als er binnenshuis brand uitbreekt.</p><p>“Iedereen doet maar wat”, concludeerde een bevriende arts toen ik haar mijn bevindingen appte. Een beetje waar, maar er zijn natuurlijk wel degelijk belangrijke overeenkomsten. Alle landen adviseren in de kern hetzelfde: blijf bij andere mensen uit de buurt. Nog een overeenkomst: alle landen werken die basisregel uit in gedetailleerde individuele leefregels.</p><p>Dat helpt de burger, want die regels geven duidelijkheid en een gevoel van controle. Maar ze hebben ook een keerzijde: ze verschuiven verantwoordelijkheid naar het individu. Hoe meer nadruk op wat je zelf kunt, nee, móet doen om binnenshuis besmetting te voorkomen, hoe makkelijker uit het zicht verdwijnt wat de overheid had kunnen doen om te voorkomen dat het virus überhaupt je huishouden binnenkwam. De lijst met leefregels suggereert dat de corona door het gezin trekt omdat je geen zin hebt dagelijks de lichtknopjes af te nemen, maar verhult dat schoonmaken wellicht helemaal niet had gehoeven als de overheid voor betere ventilatie op scholen had gezorgd, zodat de kinderen corona niet het huis in kunnen slepen.</p><p>Mocht de corona bij u binnenkomen, volg dan vooral de leefregels van een land naar keuze. Maar vergeet daarbij niet de essentie van goede publieke gezondheidszorg: individuele verantwoordelijkheid kan overheidsbeleid aanvullen, maar niet vervangen.</p></section><footer class="page__meta"><p class="page__taxonomy"> <strong><i class="fa fa-fw fa-folder-open" aria-hidden="true"></i> Categories: </strong> <span itemprop="keywords"> <a href="https://nieuw.hiekehuistra.nl/categories/#corona" class="page__taxonomy-item" rel="tag">Corona</a> </span></p></footer><section class="page__share"><h4 class="page__share-title">Share on</h4><a href="https://twitter.com/intent/tweet?text=https://nieuw.hiekehuistra.nl/columns/2022/02/volg-leefregels-land-naar-keuze/" class="btn btn--twitter" title="Share on Twitter"><i class="fab fa-twitter" aria-hidden="true"></i><span> Twitter</span></a> <a href="https://www.facebook.com/sharer/sharer.php?u=https://nieuw.hiekehuistra.nl/columns/2022/02/volg-leefregels-land-naar-keuze/" class="btn btn--facebook" title="Share on Facebook"><i class="fab fa-facebook" aria-hidden="true"></i><span> Facebook</span></a> <a href="https://www.linkedin.com/shareArticle?mini=true&url=https://nieuw.hiekehuistra.nl/columns/2022/02/volg-leefregels-land-naar-keuze/" class="btn btn--linkedin" title="Share on LinkedIn"><i class="fab fa-linkedin" aria-hidden="true"></i><span> LinkedIn</span></a></section><nav class="pagination"> <a href="https://nieuw.hiekehuistra.nl/columns/2022/02/blijkbaar-verandert-er-echt-iets/" class="pagination--pager" title="De schrik van wetenschappers lijkt me een goed teken: blijkbaar verandert er echt iets ">Previous</a> <a href="https://nieuw.hiekehuistra.nl/columns/2022/03/wetenschap-topsport-niets-politiek-onzin/" class="pagination--pager" title="Wetenschap is net topsport, je kunt wel doen alsof het niets met politiek te maken heeft, maar dat is onzin ">Next</a></nav></div></article><div class="page__related"><h4 class="page__related-title">You May Also Enjoy</h4><div class="grid__wrapper"><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/11/rivm-tip-huisarest/" rel="permalink">Die RIVM-tip voor kwetsbaren komt neer op huisarrest </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-19T00:00:00-08:00">November 19, 2022</time></p><p class="archive__item-excerpt" itemprop="description"><p>De najaarsgolf is voorbij, liet het RIVM vorige week weten. Deze week daalden de ziekenhuisopnames, positieve testen en rioolwatercijfers nog verder. Een heel andere situatie dan vorig jaar rond deze tijd, toen de cijfers snel opliepen en het kabinet net zo lang niets deed tot toch weer een lockdown de enige overgebleven optie was.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/11/oude-babymopjes-dankzij-digitalisering/" rel="permalink">Oude, flauwe babymopjes dankzij de digitalisering </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-05T00:00:00-07:00">November 05, 2022</time></p><p class="archive__item-excerpt" itemprop="description"><p>Het papierloze kantoor is niet aan mij besteed. Essays van studenten, artikelen van collega’s, beleidsnota’s van besturen: alles wat ik toegestuurd krijg, print ik uit. Alleen dan lukt het me de teksten geconcentreerd te lezen, erover na te denken en zinvol commentaar te formuleren. Een of twee dagen in de week thuiswerken betekent voor mij dan ook tassen met ordners en boeken heen en weer sjouwen. Gelukkig vond ik onlangs op kantoor een vergeten Aldi-tas die precies in het kinderzitje op mijn bagagedrager past.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/10/onacceptabel-gedrag-toch-hoogleraar-blijven/" rel="permalink">Onacceptabel gedrag, en toch mag hij hoogleraar blijven </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-22T00:00:00-07:00">October 22, 2022</time></p><p class="archive__item-excerpt" itemprop="description"><p>‘Langdurig intimiderend en ongewenst gedrag’, was de samenvatting van de universiteit. Meer concreet: ‘een stelselmatig patroon van zwartmaken, machtsmisbruik, genderdiscriminatie, kleineren in het openbaar en de voortdurende dreiging dat het carrièreverloop van de klagers zou worden beschadigd’. Ook waren er opmerkingen gemaakt ‘met seksuele lading’ en was er een geval van ‘ongewenste lichamelijke benadering’. De dader: een hoogleraar aan de Universiteit Leiden.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/10/wetenschap-voor-vvd-gelijk-aan-geld-verdienen/" rel="permalink">Staat wetenschap voor de VVD gelijk aan geld verdienen? </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-08T00:00:00-07:00">October 08, 2022</time></p><p class="archive__item-excerpt" itemprop="description"><p>Kamervragen heten misschien ‘vragen’, dat zijn ze meestal niet. Ze zijn weliswaar geformuleerd in vragende vorm, maar de opsteller is zelden oprecht geïnteresseerd in het antwoord. Die wil vooral haar eigen mening spuien en de minister dwingen daarop te reageren — en zoals elke driejarige weet, is een zin die eindigt met een vraagteken de effectiefste manier om dat te doen.</p></p></article></div></div></div></div><div class="page__footer"><footer></footer></div><script src="https://nieuw.hiekehuistra.nl/assets/js/main.min.js"></script></body></html>
