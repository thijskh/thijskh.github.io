<!doctype html><html lang="en" class="no-js"><head><meta charset="utf-8"> <!-- begin SEO --><title>Ik wil een commissie die mijn spouwmuren bestudeert - Hieke Huistra</title><meta property="og:locale" content="en-US"><meta property="og:site_name" content="Hieke Huistra"><meta property="og:title" content="Ik wil een commissie die mijn spouwmuren bestudeert"><link rel="canonical" href="https://nieuw.hiekehuistra.nl/columns/2020/10/commissie-die-spouwmuren-bestudeert/"><meta property="og:url" content="https://nieuw.hiekehuistra.nl/columns/2020/10/commissie-die-spouwmuren-bestudeert/"><meta property="og:description" content="“U heeft een houten vloer, als u het op zijn beloop laat, dan is die over tien jaar verrot.” De ventilatie van de kruipruimte, daar draaide het om. Dat gebeurt via de spouwmuren, maar die hadden we laten isoleren. Daarbij waren geen nieuwe ventilatiekanalen geboord, daardoor kon het vocht niet weg en ging onze vloer eraan. Aldus de muizenbestrijder, die ik gebeld had omdat ik één muis had zien lopen en ik, in tegenstelling tot team Mark &amp; Hugo, wel van het ‘overshooten’ ben."><meta property="og:type" content="article"><meta property="article:published_time" content="2020-10-31T00:00:00-07:00"> <script type="application/ld+json"> { "@context" : "http://schema.org", "@type" : "Person", "name" : "Hieke Huistra", "url" : "https://nieuw.hiekehuistra.nl", "sameAs" : null } </script> <!-- end SEO --><link href="https://nieuw.hiekehuistra.nl/feed.xml" type="application/atom+xml" rel="alternate" title="Hieke Huistra Feed"> <!-- http://t.co/dKP3o1e --><meta name="HandheldFriendly" content="True"><meta name="MobileOptimized" content="320"><meta name="viewport" content="width=device-width, initial-scale=1.0"> <script> document.documentElement.className = document.documentElement.className.replace(/\bno-js\b/g, '') + ' js '; </script> <!-- For all browsers --><link rel="stylesheet" href="https://nieuw.hiekehuistra.nl/assets/css/main.css"><meta http-equiv="cleartype" content="on"> <!-- start custom head snippets --><link rel="apple-touch-icon" sizes="57x57" href="https://nieuw.hiekehuistra.nl/images/apple-touch-icon-57x57.png?v=M44lzPylqQ"><link rel="apple-touch-icon" sizes="60x60" href="https://nieuw.hiekehuistra.nl/images/apple-touch-icon-60x60.png?v=M44lzPylqQ"><link rel="apple-touch-icon" sizes="72x72" href="https://nieuw.hiekehuistra.nl/images/apple-touch-icon-72x72.png?v=M44lzPylqQ"><link rel="apple-touch-icon" sizes="76x76" href="https://nieuw.hiekehuistra.nl/images/apple-touch-icon-76x76.png?v=M44lzPylqQ"><link rel="apple-touch-icon" sizes="114x114" href="https://nieuw.hiekehuistra.nl/images/apple-touch-icon-114x114.png?v=M44lzPylqQ"><link rel="apple-touch-icon" sizes="120x120" href="https://nieuw.hiekehuistra.nl/images/apple-touch-icon-120x120.png?v=M44lzPylqQ"><link rel="apple-touch-icon" sizes="144x144" href="https://nieuw.hiekehuistra.nl/images/apple-touch-icon-144x144.png?v=M44lzPylqQ"><link rel="apple-touch-icon" sizes="152x152" href="https://nieuw.hiekehuistra.nl/images/apple-touch-icon-152x152.png?v=M44lzPylqQ"><link rel="apple-touch-icon" sizes="180x180" href="https://nieuw.hiekehuistra.nl/images/apple-touch-icon-180x180.png?v=M44lzPylqQ"><link rel="icon" type="image/png" href="https://nieuw.hiekehuistra.nl/images/favicon-32x32.png?v=M44lzPylqQ" sizes="32x32"><link rel="icon" type="image/png" href="https://nieuw.hiekehuistra.nl/images/android-chrome-192x192.png?v=M44lzPylqQ" sizes="192x192"><link rel="icon" type="image/png" href="https://nieuw.hiekehuistra.nl/images/favicon-96x96.png?v=M44lzPylqQ" sizes="96x96"><link rel="icon" type="image/png" href="https://nieuw.hiekehuistra.nl/images/favicon-16x16.png?v=M44lzPylqQ" sizes="16x16"><link rel="manifest" href="https://nieuw.hiekehuistra.nl/images/manifest.json?v=M44lzPylqQ"><link rel="mask-icon" href="https://nieuw.hiekehuistra.nl/images/safari-pinned-tab.svg?v=M44lzPylqQ" color="#000000"><link rel="shortcut icon" href="/images/favicon.ico?v=M44lzPylqQ"><meta name="msapplication-TileColor" content="#000000"><meta name="msapplication-TileImage" content="https://nieuw.hiekehuistra.nl/images/mstile-144x144.png?v=M44lzPylqQ"><meta name="msapplication-config" content="https://nieuw.hiekehuistra.nl/images/browserconfig.xml?v=M44lzPylqQ"><meta name="theme-color" content="#ffffff"><link rel="stylesheet" href="https://nieuw.hiekehuistra.nl/assets/css/academicons.css"/> <script type="text/x-mathjax-config"> MathJax.Hub.Config({ TeX: { equationNumbers: { autoNumber: "all" } } }); </script> <script type="text/x-mathjax-config"> MathJax.Hub.Config({ tex2jax: { inlineMath: [ ['$','$'], ["\\(","\\)"] ], processEscapes: true } }); </script> <script src='https://cdnjs.cloudflare.com/ajax/libs/mathjax/2.7.4/latest.js?config=TeX-MML-AM_CHTML' async></script> <!-- end custom head snippets --></head><body> <!--[if lt IE 9]><div class="notice--danger align-center" style="margin: 0;">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</div><![endif]--><div class="masthead"><div class="masthead__inner-wrap"><div class="masthead__menu"><nav id="site-nav" class="greedy-nav"> <button><div class="navicon"></div></button><ul class="visible-links"><li class="masthead__menu-item masthead__menu-item--lg"><a href="https://nieuw.hiekehuistra.nl/">Hieke Huistra</a></li><li class="masthead__menu-item"><a href="https://nieuw.hiekehuistra.nl/research/">Research</a></li><li class="masthead__menu-item"><a href="https://nieuw.hiekehuistra.nl/columns/">Columns</a></li><li class="masthead__menu-item"><a href="https://nieuw.hiekehuistra.nl/publications/">Publications</a></li><li class="masthead__menu-item"><a href="https://nieuw.hiekehuistra.nl/contact/">Contact</a></li></ul><ul class="hidden-links hidden"></ul></nav></div></div></div><div id="main" role="main"><div class="sidebar sticky"><div itemscope itemtype="http://schema.org/Person"><div class="author__avatar"> <img src="https://nieuw.hiekehuistra.nl/images/profile.png" class="author__avatar" alt="Hieke Huistra"></div><div class="author__content"><h3 class="author__name">Hieke Huistra</h3><p class="author__bio">historian of science and medicine</p></div><div class="author__urls-wrapper"> <button class="btn btn--inverse">Follow</button><ul class="author__urls social-icons"><li><i class="fa fa-fw fa-map-marker" aria-hidden="true"></i> NL</li><li><a href="mailto:h.m.huistra@uu.nl"><i class="fas fa-fw fa-envelope" aria-hidden="true"></i> Email</a></li><li><a href="https://twitter.com/hiekemartine"><i class="fab fa-fw fa-twitter-square" aria-hidden="true"></i> Twitter</a></li></ul></div></div></div><article class="page" itemscope itemtype="http://schema.org/CreativeWork"><meta itemprop="headline" content="Ik wil een commissie die mijn spouwmuren bestudeert"><meta itemprop="description" content="“U heeft een houten vloer, als u het op zijn beloop laat, dan is die over tien jaar verrot.” De ventilatie van de kruipruimte, daar draaide het om. Dat gebeurt via de spouwmuren, maar die hadden we laten isoleren. Daarbij waren geen nieuwe ventilatiekanalen geboord, daardoor kon het vocht niet weg en ging onze vloer eraan. Aldus de muizenbestrijder, die ik gebeld had omdat ik één muis had zien lopen en ik, in tegenstelling tot team Mark &amp; Hugo, wel van het ‘overshooten’ ben."><meta itemprop="datePublished" content="October 31, 2020"><div class="page__inner-wrap"><header><h1 class="page__title" itemprop="headline">Ik wil een commissie die mijn spouwmuren bestudeert</h1><p class="page__meta"><i class="fa fa-clock-o" aria-hidden="true"></i> 3 minute read</p><p><i>Verschenen in </i>Trouw<i>, 31 oktober 2020</i></p></header><section class="page__content" itemprop="text"><p>“U heeft een houten vloer, als u het op zijn beloop laat, dan is die over tien jaar verrot.” De ventilatie van de kruipruimte, daar draaide het om. Dat gebeurt via de spouwmuren, maar die hadden we laten isoleren. Daarbij waren geen nieuwe ventilatiekanalen geboord, daardoor kon het vocht niet weg en ging onze vloer eraan. Aldus de muizenbestrijder, die ik gebeld had omdat ik één muis had zien lopen en ik, in tegenstelling tot team Mark &amp; Hugo, wel van het ‘overshooten’ ben.</p><p>Helaas weigerde de muizen­bestrijder zijn medewerking. Om effectief in te dammen moest er muiswerend gaas in de ventilatiegaten, anders was het dweilen met de kraan open. Maar in onze bestaande ventilatiegaten wilde de muizenman geen gaas aanbrengen, want die gaten hadden er al niet meer moeten zitten, dus dat was een zinloze werkzaamheid, en daar deed hij niet aan.</p><p>Nee hoor, zei het isolatiebedrijf vervolgens, de kruipruimte ventileert prima. Ja, meestal boorden ze nieuwe gaten, maar dat was bij ons onhandig vanwege de convectorput. Dus ze hadden gewoon de oude gaten ‘afgeborsteld’ zodat de verbinding met de kruipruimte open bleef. Niets aan het handje, mevrouw.</p><p>Ja, en toen. Muizenbestrijders weten veel van muizen, isolatiebedrijven zijn gespecialiseerd in isoleren. Ik pleit hier en elders regelmatig voor vertrouwen in experts. Ik luister niet naar virologen als ik wil weten hoe ik menselijk gedrag beïnvloed; ik luister niet naar natuurkundigen als ik wil weten hoe je beleidsadviezen geeft – waarom zou ik me dan iets aantrekken van de mening van een muizenbestrijder over mijn spouwmuurisolatie? Ik moest luisteren naar de isolatie-expert.</p><p>Maar wat als ik de Andres Tegnell van de isolatoren onder de vloer had gehad? Iemand die het allemaal wat losser aanpakte dan zijn collega’s, en pas als wij door de vloer zakten kwam zeggen dat het beter anders had gekund?</p><p>Experts weten meer dan leken, maar dat betekent niet dat ze nooit fouten maken. Veiliger dan luisteren naar één expert, is vertrouwen op het advies van veel experts.</p><p>Die hele spouwmuurisolatie was er gekomen omdat ik vertrouw op de rapporten van het internationale klimaatpanel IPCC, die ons waarschuwen dat CO2-uitstoot de aarde opwarmt. Maar wat in die rapporten staat, is de consensus van álle klimaatonderzoekers, niet het oordeel van één klimaatwetenschapper.</p><p>Dat wil ik ook: een commissie van isolatiekundigen die mijn spouwmuren bestudeert en dan met een rapport komt over of de kruipruimte nu wel of niet ventileert. En als ze dan toch bezig zijn: ook over of de isolatie überhaupt zin had, iets wat de muizenbestrijder ook betwijfelde, want de buitenmuur was niet gehydrofobeerd (“hy-dro-fo-beren, mevrouw, schrijft u dat maar op”) en dan hield je de warmte toch niet binnen.</p><p>Maar die commissie komt er niet, want de meerderheid van de isolatie-experts heeft wel wat ­beters te doen dan in mijn ventilatiekanalen te turen, en ik heb niet genoeg geld om ze van het tegendeel te overtuigen.</p><p>Zo gaat het vaker met experts. Voor algemenere vragen als: ‘zijn vaccinaties veilig?’ of: ‘veroorzaakt de mens klimaatopwarming?’ kunnen ze ons een consensus leveren, maar dat is praktisch onhaalbaar voor specifieke problemen in ons dagelijks leven.</p><p>Daar loop je tegenaan als je je huis wilt isoleren. Maar ook als de tandarts zegt dat er nu echt een kroon op die achterste kies moet, of de dermatoloog beweert dat die veelkleurige moedervlek onschuldig is, of de modelleur voorrekent dat de landelijke R(t) nu gelijk is aan 0,88. Je kunt een ­second opinion aanvragen, maar dan heb je de mening van twee experts, niet de consensus van ­velen.</p><p>Als we wetenschappelijke kennis willen toepassen in specifieke situaties, kunnen we weinig anders dan vertrouwen op een of twee deskundigen.</p><p>En dan maar hopen dat die ­weten wat ze doen.</p></section><footer class="page__meta"><p class="page__taxonomy"> <strong><i class="fa fa-fw fa-folder-open" aria-hidden="true"></i> Categories: </strong> <span itemprop="keywords"> <a href="https://nieuw.hiekehuistra.nl/categories/#vanalles" class="page__taxonomy-item" rel="tag">Vanalles</a> </span></p></footer><section class="page__share"><h4 class="page__share-title">Share on</h4><a href="https://twitter.com/intent/tweet?text=https://nieuw.hiekehuistra.nl/columns/2020/10/commissie-die-spouwmuren-bestudeert/" class="btn btn--twitter" title="Share on Twitter"><i class="fab fa-twitter" aria-hidden="true"></i><span> Twitter</span></a> <a href="https://www.facebook.com/sharer/sharer.php?u=https://nieuw.hiekehuistra.nl/columns/2020/10/commissie-die-spouwmuren-bestudeert/" class="btn btn--facebook" title="Share on Facebook"><i class="fab fa-facebook" aria-hidden="true"></i><span> Facebook</span></a> <a href="https://www.linkedin.com/shareArticle?mini=true&url=https://nieuw.hiekehuistra.nl/columns/2020/10/commissie-die-spouwmuren-bestudeert/" class="btn btn--linkedin" title="Share on LinkedIn"><i class="fab fa-linkedin" aria-hidden="true"></i><span> LinkedIn</span></a></section><nav class="pagination"> <a href="https://nieuw.hiekehuistra.nl/columns/2020/10/thuisbevallen-euthanasie-natuurlijke-eenheid/" class="pagination--pager" title="Thuisbevallen en euthanasie zijn een natuurlijke eenheid ">Previous</a> <a href="https://nieuw.hiekehuistra.nl/columns/2020/11/corona-vergroot-problemen-die-er-al-waren/" class="pagination--pager" title="Corona vergroot problemen die er al waren ">Next</a></nav></div></article><div class="page__related"><h4 class="page__related-title">You May Also Enjoy</h4><div class="grid__wrapper"><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2023/01/dit-jaar-oog-alle-kwaliteiten-wetenschappers/" rel="permalink">Heb dit jaar oog voor álle kwaliteiten van de wetenschappers </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2023-01-07T00:00:00-08:00">January 07, 2023</time></p><p class="archive__item-excerpt" itemprop="description"><p>Altijd welkom in januari: hoop voor de toekomst. Ik haal die hoop dit jaar uit een vlak voor kerst verschenen beleidsbrief van de Adviesraad voor Wetenschap, Technologie en Innovatie (AWTI), over de beoordeling van wetenschap en wetenschappers.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/12/ons-allemaal-tot-euthanasie-verhouden/" rel="permalink">We moeten ons allemaal tot euthanasie verhouden, of we willen of niet </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-12-17T00:00:00-08:00">December 17, 2022</time></p><p class="archive__item-excerpt" itemprop="description"><p>Mag de Nederlandse staat hulp bij zelfdoding verbieden, en dat verbod strafrechtelijk handhaven? Ja, oordeelde de rechtbank in Den Haag afgelopen woensdag. De Coöperatie Laatste Wil had om dat oordeel gevraagd, omdat ze vond dat het huidige verbod op hulp bij zelfdoding in strijd is met het Europees Verdrag voor de Rechten van de Mens, in het bijzonder het recht op ‘eerbiediging van de persoonlijke levenssfeer’.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/12/beste-ideeen-niet-bovendrijven/" rel="permalink">Veni, Vidi, Vici? De beste ideeën komen lang niet altijd bovendrijven </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-12-03T00:00:00-08:00">December 03, 2022</time></p><p class="archive__item-excerpt" itemprop="description"><p>Hoe verdeel je onderzoeksgeld? In theorie is het simpel, het geld moet naar de beste onderzoekers en de mooiste ideeën. Maar in de praktijk is het lastig, want wie zijn de beste onderzoekers, en wat zijn de mooiste ideeën? Hoe meet je kwaliteit?</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/11/rivm-tip-huisarest/" rel="permalink">Die RIVM-tip voor kwetsbaren komt neer op huisarrest </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-19T00:00:00-08:00">November 19, 2022</time></p><p class="archive__item-excerpt" itemprop="description"><p>De najaarsgolf is voorbij, liet het RIVM vorige week weten. Deze week daalden de ziekenhuisopnames, positieve testen en rioolwatercijfers nog verder. Een heel andere situatie dan vorig jaar rond deze tijd, toen de cijfers snel opliepen en het kabinet net zo lang niets deed tot toch weer een lockdown de enige overgebleven optie was.</p></p></article></div></div></div></div><div class="page__footer"><footer></footer></div><script src="https://nieuw.hiekehuistra.nl/assets/js/main.min.js"></script></body></html>
