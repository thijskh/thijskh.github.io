<!doctype html><html lang="en" class="no-js"><head><meta charset="utf-8"> <!-- begin SEO --><title>Wie niet bijdraagt aan de dagelijkse tienduizend uur overwerk, hoort niet aan de universiteit? Onzin - Hieke Huistra</title><meta property="og:locale" content="en-US"><meta property="og:site_name" content="Hieke Huistra"><meta property="og:title" content="Wie niet bijdraagt aan de dagelijkse tienduizend uur overwerk, hoort niet aan de universiteit? Onzin"><link rel="canonical" href="https://nieuw.hiekehuistra.nl/columns/2020/09/dagelijkse-tienduizend-uur-overwerk/"><meta property="og:url" content="https://nieuw.hiekehuistra.nl/columns/2020/09/dagelijkse-tienduizend-uur-overwerk/"><meta property="og:description" content="Koptelefoons op, webcams aan, het academisch jaar is weer begonnen. En de universiteit, zo blijkt maar weer eens, is geen supermarkt; in het hoger onderwijs is de anderhalvemetersamenleving nog springlevend. Sterker nog, anderhalve meter is een wat al te optimistische schatting van de afstand tussen docent en student. Meestal is die aanzienlijk groter, want zo’n zeventig procent van het universitaire onderwijs is tot nader order online. Trouw schreef erover, maandag: lege college­zalen, practicum via de webcam, de vraag of je een gemeenschap kunt zijn als je elkaar alleen op het scherm ziet. "><meta property="og:type" content="article"><meta property="article:published_time" content="2020-09-05T00:00:00-07:00"> <script type="application/ld+json"> { "@context" : "http://schema.org", "@type" : "Person", "name" : "Hieke Huistra", "url" : "https://nieuw.hiekehuistra.nl", "sameAs" : null } </script> <!-- end SEO --><link href="https://nieuw.hiekehuistra.nl/feed.xml" type="application/atom+xml" rel="alternate" title="Hieke Huistra Feed"> <!-- http://t.co/dKP3o1e --><meta name="HandheldFriendly" content="True"><meta name="MobileOptimized" content="320"><meta name="viewport" content="width=device-width, initial-scale=1.0"> <script> document.documentElement.className = document.documentElement.className.replace(/\bno-js\b/g, '') + ' js '; </script> <!-- For all browsers --><link rel="stylesheet" href="https://nieuw.hiekehuistra.nl/assets/css/main.css"><meta http-equiv="cleartype" content="on"> <!-- start custom head snippets --><link rel="apple-touch-icon" sizes="57x57" href="https://nieuw.hiekehuistra.nl/images/apple-touch-icon-57x57.png?v=M44lzPylqQ"><link rel="apple-touch-icon" sizes="60x60" href="https://nieuw.hiekehuistra.nl/images/apple-touch-icon-60x60.png?v=M44lzPylqQ"><link rel="apple-touch-icon" sizes="72x72" href="https://nieuw.hiekehuistra.nl/images/apple-touch-icon-72x72.png?v=M44lzPylqQ"><link rel="apple-touch-icon" sizes="76x76" href="https://nieuw.hiekehuistra.nl/images/apple-touch-icon-76x76.png?v=M44lzPylqQ"><link rel="apple-touch-icon" sizes="114x114" href="https://nieuw.hiekehuistra.nl/images/apple-touch-icon-114x114.png?v=M44lzPylqQ"><link rel="apple-touch-icon" sizes="120x120" href="https://nieuw.hiekehuistra.nl/images/apple-touch-icon-120x120.png?v=M44lzPylqQ"><link rel="apple-touch-icon" sizes="144x144" href="https://nieuw.hiekehuistra.nl/images/apple-touch-icon-144x144.png?v=M44lzPylqQ"><link rel="apple-touch-icon" sizes="152x152" href="https://nieuw.hiekehuistra.nl/images/apple-touch-icon-152x152.png?v=M44lzPylqQ"><link rel="apple-touch-icon" sizes="180x180" href="https://nieuw.hiekehuistra.nl/images/apple-touch-icon-180x180.png?v=M44lzPylqQ"><link rel="icon" type="image/png" href="https://nieuw.hiekehuistra.nl/images/favicon-32x32.png?v=M44lzPylqQ" sizes="32x32"><link rel="icon" type="image/png" href="https://nieuw.hiekehuistra.nl/images/android-chrome-192x192.png?v=M44lzPylqQ" sizes="192x192"><link rel="icon" type="image/png" href="https://nieuw.hiekehuistra.nl/images/favicon-96x96.png?v=M44lzPylqQ" sizes="96x96"><link rel="icon" type="image/png" href="https://nieuw.hiekehuistra.nl/images/favicon-16x16.png?v=M44lzPylqQ" sizes="16x16"><link rel="manifest" href="https://nieuw.hiekehuistra.nl/images/manifest.json?v=M44lzPylqQ"><link rel="mask-icon" href="https://nieuw.hiekehuistra.nl/images/safari-pinned-tab.svg?v=M44lzPylqQ" color="#000000"><link rel="shortcut icon" href="/images/favicon.ico?v=M44lzPylqQ"><meta name="msapplication-TileColor" content="#000000"><meta name="msapplication-TileImage" content="https://nieuw.hiekehuistra.nl/images/mstile-144x144.png?v=M44lzPylqQ"><meta name="msapplication-config" content="https://nieuw.hiekehuistra.nl/images/browserconfig.xml?v=M44lzPylqQ"><meta name="theme-color" content="#ffffff"><link rel="stylesheet" href="https://nieuw.hiekehuistra.nl/assets/css/academicons.css"/> <script type="text/x-mathjax-config"> MathJax.Hub.Config({ TeX: { equationNumbers: { autoNumber: "all" } } }); </script> <script type="text/x-mathjax-config"> MathJax.Hub.Config({ tex2jax: { inlineMath: [ ['$','$'], ["\\(","\\)"] ], processEscapes: true } }); </script> <script src='https://cdnjs.cloudflare.com/ajax/libs/mathjax/2.7.4/latest.js?config=TeX-MML-AM_CHTML' async></script> <!-- end custom head snippets --></head><body> <!--[if lt IE 9]><div class="notice--danger align-center" style="margin: 0;">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</div><![endif]--><div class="masthead"><div class="masthead__inner-wrap"><div class="masthead__menu"><nav id="site-nav" class="greedy-nav"> <button><div class="navicon"></div></button><ul class="visible-links"><li class="masthead__menu-item masthead__menu-item--lg"><a href="https://nieuw.hiekehuistra.nl/">Hieke Huistra</a></li><li class="masthead__menu-item"><a href="https://nieuw.hiekehuistra.nl/research/">Research</a></li><li class="masthead__menu-item"><a href="https://nieuw.hiekehuistra.nl/columns/">Columns</a></li><li class="masthead__menu-item"><a href="https://nieuw.hiekehuistra.nl/publications/">Publications</a></li><li class="masthead__menu-item"><a href="https://nieuw.hiekehuistra.nl/contact/">Contact</a></li></ul><ul class="hidden-links hidden"></ul></nav></div></div></div><div id="main" role="main"><div class="sidebar sticky"><div itemscope itemtype="http://schema.org/Person"><div class="author__avatar"> <img src="https://nieuw.hiekehuistra.nl/images/profile.png" class="author__avatar" alt="Hieke Huistra"></div><div class="author__content"><h3 class="author__name">Hieke Huistra</h3><p class="author__bio">historian of science and medicine</p></div><div class="author__urls-wrapper"> <button class="btn btn--inverse">Follow</button><ul class="author__urls social-icons"><li><i class="fa fa-fw fa-map-marker" aria-hidden="true"></i> NL</li><li><a href="mailto:h.m.huistra@uu.nl"><i class="fas fa-fw fa-envelope" aria-hidden="true"></i> Email</a></li><li><a href="https://twitter.com/hiekemartine"><i class="fab fa-fw fa-twitter-square" aria-hidden="true"></i> Twitter</a></li></ul></div></div></div><article class="page" itemscope itemtype="http://schema.org/CreativeWork"><meta itemprop="headline" content="Wie niet bijdraagt aan de dagelijkse tienduizend uur overwerk, hoort niet aan de universiteit? Onzin"><meta itemprop="description" content="Koptelefoons op, webcams aan, het academisch jaar is weer begonnen. En de universiteit, zo blijkt maar weer eens, is geen supermarkt; in het hoger onderwijs is de anderhalvemetersamenleving nog springlevend. Sterker nog, anderhalve meter is een wat al te optimistische schatting van de afstand tussen docent en student. Meestal is die aanzienlijk groter, want zo’n zeventig procent van het universitaire onderwijs is tot nader order online. Trouw schreef erover, maandag: lege college­zalen, practicum via de webcam, de vraag of je een gemeenschap kunt zijn als je elkaar alleen op het scherm ziet. "><meta itemprop="datePublished" content="September 05, 2020"><div class="page__inner-wrap"><header><h1 class="page__title" itemprop="headline">Wie niet bijdraagt aan de dagelijkse tienduizend uur overwerk, hoort niet aan de universiteit? Onzin</h1><p class="page__meta"><i class="fa fa-clock-o" aria-hidden="true"></i> 3 minute read</p><p><i>Verschenen in </i>Trouw<i>, 5 september 2020</i></p></header><section class="page__content" itemprop="text"><p>Koptelefoons op, webcams aan, het academisch jaar is weer begonnen. En de universiteit, zo blijkt maar weer eens, is geen supermarkt; in het hoger onderwijs is de anderhalvemetersamenleving nog springlevend. Sterker nog, anderhalve meter is een wat al te optimistische schatting van de afstand tussen docent en student. Meestal is die aanzienlijk groter, want zo’n zeventig procent van het universitaire onderwijs is tot nader order online. Trouw schreef erover, maandag: lege college­zalen, practicum via de webcam, de vraag of je een gemeenschap kunt zijn als je elkaar alleen op het scherm ziet. </p><p>Andere kranten hadden soortgelijke stukken. Maar er gebeurde meer, maandag. Er was protest. Per fiets. Langs vier routes fietsten tientallen academici van de ene universiteitsstad naar de andere: de Tour of Academics (of beter, zou ik zeggen: de Tour des Universitaires, maar ja, het Engels, zelfs de meest activistische academicus ontsnapt er niet altijd aan).</p><p>Die fietstochten symboliseerden de trektochten langs de verschillende universiteiten die veel wetenschappers maken, van tijdelijk contract naar tijdelijk contract. En op die tijdelijke contracten werken ze dan ook nog eens veel meer uren dan ze betaald krijgen. Dat doen hun collega’s met vaste aanstellingen overigens ook; ik ken niemand aan de universiteit die het werk afkrijgt in de uren die ervoor staan. </p><p>In Utrecht en Groningen tekenden studenten daarom tienduizend rode vierkantjes op straat. Eén vierkantje voor elk uur overwerk van de lokale universiteitsmedewerkers. Per dag. En niet alleen in Groningen en Utrecht wordt elke dag tienduizend uur overgewerkt; ook andere universiteiten halen dat soort urenaantallen.</p><p>Vierkantjes noch fietstochten haalden de kranten. En als protesten niet zichtbaar zijn, veranderen ze niets, benadrukte hoog­leraar Ingrid Robeyns vorige week nog, in een interview met website ScienceGuide. Robeyns werd geïnterviewd als ‘kopstuk’ van de actiegroep WOinActie, die nu drie jaar bestaat. Daarvoor hadden we de Rethink-actiegroepen, die voortkwamen uit de Maagdenhuisbezetting van 2015. En daar weer voor (en erna) hadden we de Science in Transition-beweging, die naast allerlei andere problemen ook de arbeidsomstandigheden van vooral jonge academici aankaartte.</p><p>Soms bekruipt me het gevoel dat hoe langer we protesteren, hoe minder geloofwaardig we worden. Want we roepen al jaren dat het zo niet langer gaat, dat er geld bij moet, dat de kwaliteit van onderwijs en onderzoek in gevaar is, terwijl ondertussen de studenten blijven afstuderen en de publicaties blijven verschijnen – jaar na jaar. Blijkbaar gaat het wel. </p><p>Dat is ook zo. Het gaat. Soort van. Maar het kost wel wat. Achter de stroom diploma’s en publicaties zit veel leed. Burn-outs, stukgelopen huwelijken, kindertekeningen waarop één ouder ontbreekt, want ‘jij bent altijd aan het werk’. Maar dat leed is onzichtbaar voor de samenleving, want iedere academicus die opgebrand uitvalt, wordt geruisloos vervangen door een andere. We leiden veel meer promovendi op dan er universitaire aanstellingen zijn, dus er staan altijd nieuwe arbeidskrachten klaar. </p><p>Zelfs binnen de universiteit zien we het leed vaak niet meer – dat wil zeggen, we zien het wel, maar herkennen het niet als een probleem, omdat het zoveel voorkomt dat we zijn gaan denken dat het normaal is om geen tijd te hebben voor frivoliteiten als rust, ontspanning en familiebezoekjes. Zoals een hoogleraar me onlangs toevertrouwde: “Je hebt van die jonge mensen, die niet meer dan veertig uur per week willen werken. Die horen hier niet.”</p><p>Wie niet wil of kan bijdragen aan de dagelijkse tienduizend uur overwerk, hoort niet aan de universiteit. En dus mailen we ’s avonds, schrijven we in het weekend en kijken we scripties na op vakantie. Iedereen werkt over, en daardoor lijkt het normaal. </p><p>Maar dat is het niet. Al dat overwerkt sloopt mensen, gezinnen, lichamen, levens. </p><p>WOinActie wil dat zichtbaar maken voor de samenleving. Maar hoe moet dat, als wij het zelf al niet meer zien?</p></section><footer class="page__meta"><p class="page__taxonomy"> <strong><i class="fa fa-fw fa-folder-open" aria-hidden="true"></i> Categories: </strong> <span itemprop="keywords"> <a href="https://nieuw.hiekehuistra.nl/categories/#academisch-bedrijf" class="page__taxonomy-item" rel="tag">Academisch-bedrijf</a> </span></p></footer><section class="page__share"><h4 class="page__share-title">Share on</h4><a href="https://twitter.com/intent/tweet?text=https://nieuw.hiekehuistra.nl/columns/2020/09/dagelijkse-tienduizend-uur-overwerk/" class="btn btn--twitter" title="Share on Twitter"><i class="fab fa-twitter" aria-hidden="true"></i><span> Twitter</span></a> <a href="https://www.facebook.com/sharer/sharer.php?u=https://nieuw.hiekehuistra.nl/columns/2020/09/dagelijkse-tienduizend-uur-overwerk/" class="btn btn--facebook" title="Share on Facebook"><i class="fab fa-facebook" aria-hidden="true"></i><span> Facebook</span></a> <a href="https://www.linkedin.com/shareArticle?mini=true&url=https://nieuw.hiekehuistra.nl/columns/2020/09/dagelijkse-tienduizend-uur-overwerk/" class="btn btn--linkedin" title="Share on LinkedIn"><i class="fab fa-linkedin" aria-hidden="true"></i><span> LinkedIn</span></a></section><nav class="pagination"> <a href="https://nieuw.hiekehuistra.nl/columns/2020/07/voordeel-historici-geen-methode/" class="pagination--pager" title="Het voordeel van historici: wij hebben geen methode ">Previous</a> <a href="https://nieuw.hiekehuistra.nl/columns/2020/09/komkommer-zou-helpen-tegen-corona/" class="pagination--pager" title="Komkommer zou helpen tegen corona, zo lust ik er nog wel één ">Next</a></nav></div></article><div class="page__related"><h4 class="page__related-title">You May Also Enjoy</h4><div class="grid__wrapper"><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/11/rivm-tip-huisarest/" rel="permalink">Die RIVM-tip voor kwetsbaren komt neer op huisarrest </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-19T00:00:00-08:00">November 19, 2022</time></p><p class="archive__item-excerpt" itemprop="description"><p>De najaarsgolf is voorbij, liet het RIVM vorige week weten. Deze week daalden de ziekenhuisopnames, positieve testen en rioolwatercijfers nog verder. Een heel andere situatie dan vorig jaar rond deze tijd, toen de cijfers snel opliepen en het kabinet net zo lang niets deed tot toch weer een lockdown de enige overgebleven optie was.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/11/oude-babymopjes-dankzij-digitalisering/" rel="permalink">Oude, flauwe babymopjes dankzij de digitalisering </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-05T00:00:00-07:00">November 05, 2022</time></p><p class="archive__item-excerpt" itemprop="description"><p>Het papierloze kantoor is niet aan mij besteed. Essays van studenten, artikelen van collega’s, beleidsnota’s van besturen: alles wat ik toegestuurd krijg, print ik uit. Alleen dan lukt het me de teksten geconcentreerd te lezen, erover na te denken en zinvol commentaar te formuleren. Een of twee dagen in de week thuiswerken betekent voor mij dan ook tassen met ordners en boeken heen en weer sjouwen. Gelukkig vond ik onlangs op kantoor een vergeten Aldi-tas die precies in het kinderzitje op mijn bagagedrager past.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/10/onacceptabel-gedrag-toch-hoogleraar-blijven/" rel="permalink">Onacceptabel gedrag, en toch mag hij hoogleraar blijven </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-22T00:00:00-07:00">October 22, 2022</time></p><p class="archive__item-excerpt" itemprop="description"><p>‘Langdurig intimiderend en ongewenst gedrag’, was de samenvatting van de universiteit. Meer concreet: ‘een stelselmatig patroon van zwartmaken, machtsmisbruik, genderdiscriminatie, kleineren in het openbaar en de voortdurende dreiging dat het carrièreverloop van de klagers zou worden beschadigd’. Ook waren er opmerkingen gemaakt ‘met seksuele lading’ en was er een geval van ‘ongewenste lichamelijke benadering’. De dader: een hoogleraar aan de Universiteit Leiden.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/10/wetenschap-voor-vvd-gelijk-aan-geld-verdienen/" rel="permalink">Staat wetenschap voor de VVD gelijk aan geld verdienen? </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-08T00:00:00-07:00">October 08, 2022</time></p><p class="archive__item-excerpt" itemprop="description"><p>Kamervragen heten misschien ‘vragen’, dat zijn ze meestal niet. Ze zijn weliswaar geformuleerd in vragende vorm, maar de opsteller is zelden oprecht geïnteresseerd in het antwoord. Die wil vooral haar eigen mening spuien en de minister dwingen daarop te reageren — en zoals elke driejarige weet, is een zin die eindigt met een vraagteken de effectiefste manier om dat te doen.</p></p></article></div></div></div></div><div class="page__footer"><footer></footer></div><script src="https://nieuw.hiekehuistra.nl/assets/js/main.min.js"></script></body></html>
