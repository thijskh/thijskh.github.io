<!doctype html><html lang="en" class="no-js"><head><meta charset="utf-8"> <!-- begin SEO --><title>Wetenschappers publiceren te veel – ook over corona - Hieke Huistra</title><meta property="og:locale" content="en-US"><meta property="og:site_name" content="Hieke Huistra"><meta property="og:title" content="Wetenschappers publiceren te veel – ook over corona"><link rel="canonical" href="https://thijskh.github.io/columns/2020/05/wetenschappers-publiceren-te-veel/"><meta property="og:url" content="https://thijskh.github.io/columns/2020/05/wetenschappers-publiceren-te-veel/"><meta property="og:description" content="Witte rook: de Nederlandse universiteiten hebben een nieuw contract met academische uitgeverij Elsevier. Tachtig miljoen euro kost het, voor vijf jaar, maar dan kunnen Nederlandse wetenschappers wel in bijna alle Elsevier-tijdschriften zonder verdere kosten open access publiceren. Hun artikelen zijn dan voor iedereen gratis te lezen. Volgens Elsevier de uitkomst van haar ‘streven naar open en ongebreidelde toegang tot kennis voor iedereen’."><meta property="og:type" content="article"><meta property="article:published_time" content="2020-05-23T00:00:00-07:00"> <script type="application/ld+json"> { "@context" : "http://schema.org", "@type" : "Person", "name" : "Hieke Huistra", "url" : "https://thijskh.github.io", "sameAs" : null } </script> <!-- end SEO --><link href="https://thijskh.github.io/feed.xml" type="application/atom+xml" rel="alternate" title="Hieke Huistra Feed"> <!-- http://t.co/dKP3o1e --><meta name="HandheldFriendly" content="True"><meta name="MobileOptimized" content="320"><meta name="viewport" content="width=device-width, initial-scale=1.0"> <script> document.documentElement.className = document.documentElement.className.replace(/\bno-js\b/g, '') + ' js '; </script> <!-- For all browsers --><link rel="stylesheet" href="https://thijskh.github.io/assets/css/main.css"><meta http-equiv="cleartype" content="on"> <!-- start custom head snippets --><link rel="apple-touch-icon" sizes="57x57" href="https://thijskh.github.io/images/apple-touch-icon-57x57.png?v=M44lzPylqQ"><link rel="apple-touch-icon" sizes="60x60" href="https://thijskh.github.io/images/apple-touch-icon-60x60.png?v=M44lzPylqQ"><link rel="apple-touch-icon" sizes="72x72" href="https://thijskh.github.io/images/apple-touch-icon-72x72.png?v=M44lzPylqQ"><link rel="apple-touch-icon" sizes="76x76" href="https://thijskh.github.io/images/apple-touch-icon-76x76.png?v=M44lzPylqQ"><link rel="apple-touch-icon" sizes="114x114" href="https://thijskh.github.io/images/apple-touch-icon-114x114.png?v=M44lzPylqQ"><link rel="apple-touch-icon" sizes="120x120" href="https://thijskh.github.io/images/apple-touch-icon-120x120.png?v=M44lzPylqQ"><link rel="apple-touch-icon" sizes="144x144" href="https://thijskh.github.io/images/apple-touch-icon-144x144.png?v=M44lzPylqQ"><link rel="apple-touch-icon" sizes="152x152" href="https://thijskh.github.io/images/apple-touch-icon-152x152.png?v=M44lzPylqQ"><link rel="apple-touch-icon" sizes="180x180" href="https://thijskh.github.io/images/apple-touch-icon-180x180.png?v=M44lzPylqQ"><link rel="icon" type="image/png" href="https://thijskh.github.io/images/favicon-32x32.png?v=M44lzPylqQ" sizes="32x32"><link rel="icon" type="image/png" href="https://thijskh.github.io/images/android-chrome-192x192.png?v=M44lzPylqQ" sizes="192x192"><link rel="icon" type="image/png" href="https://thijskh.github.io/images/favicon-96x96.png?v=M44lzPylqQ" sizes="96x96"><link rel="icon" type="image/png" href="https://thijskh.github.io/images/favicon-16x16.png?v=M44lzPylqQ" sizes="16x16"><link rel="manifest" href="https://thijskh.github.io/images/manifest.json?v=M44lzPylqQ"><link rel="mask-icon" href="https://thijskh.github.io/images/safari-pinned-tab.svg?v=M44lzPylqQ" color="#000000"><link rel="shortcut icon" href="/images/favicon.ico?v=M44lzPylqQ"><meta name="msapplication-TileColor" content="#000000"><meta name="msapplication-TileImage" content="https://thijskh.github.io/images/mstile-144x144.png?v=M44lzPylqQ"><meta name="msapplication-config" content="https://thijskh.github.io/images/browserconfig.xml?v=M44lzPylqQ"><meta name="theme-color" content="#ffffff"><link rel="stylesheet" href="https://thijskh.github.io/assets/css/academicons.css"/> <script type="text/x-mathjax-config"> MathJax.Hub.Config({ TeX: { equationNumbers: { autoNumber: "all" } } }); </script> <script type="text/x-mathjax-config"> MathJax.Hub.Config({ tex2jax: { inlineMath: [ ['$','$'], ["\\(","\\)"] ], processEscapes: true } }); </script> <script src='https://cdnjs.cloudflare.com/ajax/libs/mathjax/2.7.4/latest.js?config=TeX-MML-AM_CHTML' async></script> <!-- end custom head snippets --></head><body> <!--[if lt IE 9]><div class="notice--danger align-center" style="margin: 0;">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</div><![endif]--><div class="masthead"><div class="masthead__inner-wrap"><div class="masthead__menu"><nav id="site-nav" class="greedy-nav"> <button><div class="navicon"></div></button><ul class="visible-links"><li class="masthead__menu-item masthead__menu-item--lg"><a href="https://thijskh.github.io/">Hieke Huistra</a></li><li class="masthead__menu-item"><a href="https://thijskh.github.io/research/">Research</a></li><li class="masthead__menu-item"><a href="https://thijskh.github.io/columns/">Columns</a></li><li class="masthead__menu-item"><a href="https://thijskh.github.io/publications/">Publications</a></li><li class="masthead__menu-item"><a href="https://thijskh.github.io/contact/">Contact</a></li></ul><ul class="hidden-links hidden"></ul></nav></div></div></div><div id="main" role="main"><div class="sidebar sticky"><div itemscope itemtype="http://schema.org/Person"><div class="author__avatar"> <img src="https://thijskh.github.io/images/profile.png" class="author__avatar" alt="Hieke Huistra"></div><div class="author__content"><h3 class="author__name">Hieke Huistra</h3><p class="author__bio">historian of science and medicine</p></div><div class="author__urls-wrapper"> <button class="btn btn--inverse">Follow</button><ul class="author__urls social-icons"><li><i class="fa fa-fw fa-map-marker" aria-hidden="true"></i> NL</li><li><a href="mailto:h.m.huistra@uu.nl"><i class="fas fa-fw fa-envelope" aria-hidden="true"></i> Email</a></li><li><a href="https://twitter.com/hiekemartine"><i class="fab fa-fw fa-twitter-square" aria-hidden="true"></i> Twitter</a></li></ul></div></div></div><article class="page" itemscope itemtype="http://schema.org/CreativeWork"><meta itemprop="headline" content="Wetenschappers publiceren te veel – ook over corona"><meta itemprop="description" content="Witte rook: de Nederlandse universiteiten hebben een nieuw contract met academische uitgeverij Elsevier. Tachtig miljoen euro kost het, voor vijf jaar, maar dan kunnen Nederlandse wetenschappers wel in bijna alle Elsevier-tijdschriften zonder verdere kosten open access publiceren. Hun artikelen zijn dan voor iedereen gratis te lezen. Volgens Elsevier de uitkomst van haar ‘streven naar open en ongebreidelde toegang tot kennis voor iedereen’."><meta itemprop="datePublished" content="May 23, 2020"><div class="page__inner-wrap"><header><h1 class="page__title" itemprop="headline">Wetenschappers publiceren te veel – ook over corona</h1><p class="page__meta"><i class="fa fa-clock-o" aria-hidden="true"></i> 3 minute read</p><p><i>Verschenen in </i>Trouw<i>, 23 mei 2020</i></p></header><section class="page__content" itemprop="text"><p>Witte rook: de Nederlandse universiteiten hebben een nieuw contract met academische uitgeverij Elsevier. Tachtig miljoen euro kost het, voor vijf jaar, maar dan kunnen Nederlandse wetenschappers wel in bijna alle Elsevier-tijdschriften zonder verdere kosten open access publiceren. Hun artikelen zijn dan voor iedereen gratis te lezen. Volgens Elsevier de uitkomst van haar ‘streven naar open en ongebreidelde toegang tot kennis voor iedereen’.</p><p>Hoe dat streven zich verhoudt tot de twee jaar die nodig waren om tot de deal te komen, en tot het besluit om toptijdschriften als Cell en The Lancet er voorlopig buiten te laten, vermeldt de uitgever niet. Mij lijkt de deal eerder voortgekomen uit het inzicht dat open access uiteindelijk onvermijdelijk is, omdat er een dag komt waarop universiteiten geen zin meer hebben om heel veel geld te betalen voor toegang tot onderzoeksresultaten die op kosten van diezelfde universiteiten tot stand zijn gekomen.</p><p>Het systeem is zo absurd dat niemand begrijpt dat het nog bestaat. Maar zelfs het coronavirus weet het niet helemaal kapot te krijgen. Natuurlijk, uitgevers hebben en masse laten weten dat artikelen over het virus voor iedereen beschikbaar zullen zijn. Maar volgens recent onderzoek zit desalniettemin ongeveer een kwart van de corona-artikelen nog steeds achter een betaalmuur – en het lijkt erop dat dat percentage groeit.</p><p>Die artikelen zijn ontoegankelijk voor, bijvoorbeeld, huisartsen, gemeenteambtenaren, Maurice de Hond, en onderzoekers die werken in landen waar universiteiten niet zo makkelijk 80 miljoen euro op tafel leggen om een abonnement af te sluiten. Zij hebben geen volledig overzicht over de bestaande kennis over Covid-19. Een schrale troost: dat overzicht ontbreekt ook bij wetenschappers die wel toegang hebben tot alle artikelen. Het is te veel. Hoeveel precies, dat weet niemand.</p><p>Volgens de database CORD-19 zijn er 128.000 relevante artikelen, maar dat is inclusief artikelen die ver voor de huidige pandemie gepubliceerd zijn, over vergelijkbare virussen en epidemieën. Onderzoekers die alleen artikelen telden die vanaf januari gepubliceerd zijn en specifiek over Covid-19 gaan, kwamen op ruim 23.000 artikelen.</p><p>Aanzienlijk minder, maar nog steeds te veel voor één viroloog, of één vakgroep, of één Outbreak Management Team om allemaal te lezen. Laat staan dat de literatuur behapbaar zou zijn voor een ic-arts die op de hoogte wil blijven van mogelijke behandelmethoden terwijl ze ook een afdeling vol patiënten in leven probeert te houden.</p><p>Bovendien groeit het aantal artikelen, heel toepasselijk, exponentieel: op dit moment verdubbelt het elke 20 dagen. Exponentiële groei, duizenden gegevens, volksgezondheid, tijdsdruk – Hugo de Jonge zou het wel weten: een app.</p><p>En inderdaad, Science beschrijft deze week hoe informatici met behulp van kunstmatige intelligentie corona-onderzoekers willen helpen om de corona-artikelen te ‘lezen’. Probleem is, ik verzin dit niet, dat er zoveel verschillende initiatieven daartoe zijn, dat onderzoekers het overzicht kwijtraken. Bovendien, algoritmes de artikelen laten lezen is symptoombestrijding.</p><p>De werkelijke kwaal is dat wetenschappers veel te veel artikelen publiceren. Dat doen ze al langer, maar het wordt nu wel heel zichtbaar, omdat iedereen zich op het coronavirus stort, ook wetenschappers die er eigenlijk niet veel zinnigs over te zeggen hebben. Deels uit naastenliefde, deels uit opportunisme – want in corona zit het onderzoeksgeld, en de media-aandacht.</p><p>Al die wetenschappers moeten publiceren – anders tellen ze niet mee – en dat leidt tot een stroom slechte artikelen. Ze speculeren wel maar bewijzen niet, gaan over kleine, statistisch niet-significante aantallen, of bevatten alleen oude wijn in een nieuwe coronazak.</p><p>Op zijn best voegen die artikelen niets toe, op zijn slechtst misleiden ze wetenschappers, bezorgde burgers, en presidenten. En hoe dan ook vertroebelen ze het zicht op de artikelen die wél solide, relevante resultaten bevatten. Je mond houden als je niks te zeggen hebt: hoe kan het toch dat zo weinig wetenschappers daar de moed voor hebben?</p></section><footer class="page__meta"><p class="page__taxonomy"> <strong><i class="fa fa-fw fa-folder-open" aria-hidden="true"></i> Categories: </strong> <span itemprop="keywords"> <a href="https://thijskh.github.io/categories/#corona" class="page__taxonomy-item" rel="tag">Corona</a> </span></p></footer><section class="page__share"><h4 class="page__share-title">Share on</h4><a href="https://twitter.com/intent/tweet?text=https://thijskh.github.io/columns/2020/05/wetenschappers-publiceren-te-veel/" class="btn btn--twitter" title="Share on Twitter"><i class="fab fa-twitter" aria-hidden="true"></i><span> Twitter</span></a> <a href="https://www.facebook.com/sharer/sharer.php?u=https://thijskh.github.io/columns/2020/05/wetenschappers-publiceren-te-veel/" class="btn btn--facebook" title="Share on Facebook"><i class="fab fa-facebook" aria-hidden="true"></i><span> Facebook</span></a> <a href="https://www.linkedin.com/shareArticle?mini=true&url=https://thijskh.github.io/columns/2020/05/wetenschappers-publiceren-te-veel/" class="btn btn--linkedin" title="Share on LinkedIn"><i class="fab fa-linkedin" aria-hidden="true"></i><span> LinkedIn</span></a></section><nav class="pagination"> <a href="https://thijskh.github.io/columns/2020/05/thermometer-verdween-verschil-arm-rijk/" class="pagination--pager" title="Dankzij de thermometer verdween het verschil tussen arm en rijk ">Previous</a> <a href="https://thijskh.github.io/columns/2020/06/ook-uw-materiaal-in-biobank/" class="pagination--pager" title="Grote kans dat ook uw lichaamsmateriaal in een biobank zit ">Next</a></nav></div></article><div class="page__related"><h4 class="page__related-title">You May Also Enjoy</h4><div class="grid__wrapper"><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/11/oude-babymopjes-dankzij-digitalisering/" rel="permalink">Oude, flauwe babymopjes dankzij de digitalisering </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-05T00:00:00-07:00">November 05, 2022</time></p><p class="archive__item-excerpt" itemprop="description"><p>Het papierloze kantoor is niet aan mij besteed. Essays van studenten, artikelen van collega’s, beleidsnota’s van besturen: alles wat ik toegestuurd krijg, print ik uit. Alleen dan lukt het me de teksten geconcentreerd te lezen, erover na te denken en zinvol commentaar te formuleren. Een of twee dagen in de week thuiswerken betekent voor mij dan ook tassen met ordners en boeken heen en weer sjouwen. Gelukkig vond ik onlangs op kantoor een vergeten Aldi-tas die precies in het kinderzitje op mijn bagagedrager past.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/10/onacceptabel-gedrag-toch-hoogleraar-blijven/" rel="permalink">Onacceptabel gedrag, en toch mag hij hoogleraar blijven </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-22T00:00:00-07:00">October 22, 2022</time></p><p class="archive__item-excerpt" itemprop="description"><p>‘Langdurig intimiderend en ongewenst gedrag’, was de samenvatting van de universiteit. Meer concreet: ‘een stelselmatig patroon van zwartmaken, machtsmisbruik, genderdiscriminatie, kleineren in het openbaar en de voortdurende dreiging dat het carrièreverloop van de klagers zou worden beschadigd’. Ook waren er opmerkingen gemaakt ‘met seksuele lading’ en was er een geval van ‘ongewenste lichamelijke benadering’. De dader: een hoogleraar aan de Universiteit Leiden.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/10/wetenschap-voor-vvd-gelijk-aan-geld-verdienen/" rel="permalink">Staat wetenschap voor de VVD gelijk aan geld verdienen? </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-08T00:00:00-07:00">October 08, 2022</time></p><p class="archive__item-excerpt" itemprop="description"><p>Kamervragen heten misschien ‘vragen’, dat zijn ze meestal niet. Ze zijn weliswaar geformuleerd in vragende vorm, maar de opsteller is zelden oprecht geïnteresseerd in het antwoord. Die wil vooral haar eigen mening spuien en de minister dwingen daarop te reageren — en zoals elke driejarige weet, is een zin die eindigt met een vraagteken de effectiefste manier om dat te doen.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/09/verdeel-extra-geld-alle-wetenschappers/" rel="permalink">Verdeel dat extra geld over álle wetenschappers </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-09-24T00:00:00-07:00">September 24, 2022</time></p><p class="archive__item-excerpt" itemprop="description"><p>Het was u tussen prijsplafond en stikstofemoties wellicht niet opgevallen, maar de koning had dinsdag ook een zinnetje over (onder meer) de universiteiten: “Grote investeringen in mbo, hoger onderwijs en wetenschap brengen rust en ruimte voor docenten en studenten.”</p></p></article></div></div></div></div><div class="page__footer"><footer></footer></div><script src="https://thijskh.github.io/assets/js/main.min.js"></script></body></html>
