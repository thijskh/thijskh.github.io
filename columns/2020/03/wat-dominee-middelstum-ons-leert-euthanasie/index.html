<!doctype html><html lang="en" class="no-js"><head><meta charset="utf-8"> <!-- begin SEO --><title>Zorgvuldig blijven zoeken naar de onvindbare grens - Hieke Huistra</title><meta property="og:locale" content="en-US"><meta property="og:site_name" content="Hieke Huistra"><meta property="og:title" content="Zorgvuldig blijven zoeken naar de onvindbare grens"><link rel="canonical" href="https://nieuw.hiekehuistra.nl/columns/2020/03/wat-dominee-middelstum-ons-leert-euthanasie/"><meta property="og:url" content="https://nieuw.hiekehuistra.nl/columns/2020/03/wat-dominee-middelstum-ons-leert-euthanasie/"><meta property="og:description" content="Hoe hard we ook proberen om de herinnering aan de oorlog levend te houden, je merkt toch dat de bevrijding alweer 75 jaar geleden is. Zo kopte de nieuwsbrief van de Nederlandse Vereniging voor een Vrijwillig Levenseinde (NVVE) deze week: ‘Nederland zou Duits voorbeeld moeten volgen’. Het bijbehorende artikel verscheen vorige week in deze krant en opende met de uitkomst van een Duitse rechtszaak. Volgens Duitse rechters is het verbod op hulp bij zelfdoding strijdig met de Duitse grondwet. De NVVE wil dat Nederland dit oordeel overneemt en hulp bij zelfdoding legaliseert."><meta property="og:type" content="article"><meta property="article:published_time" content="2020-03-14T00:00:00-07:00"> <script type="application/ld+json"> { "@context" : "http://schema.org", "@type" : "Person", "name" : "Hieke Huistra", "url" : "https://nieuw.hiekehuistra.nl", "sameAs" : null } </script> <!-- end SEO --><link href="https://nieuw.hiekehuistra.nl/feed.xml" type="application/atom+xml" rel="alternate" title="Hieke Huistra Feed"> <!-- http://t.co/dKP3o1e --><meta name="HandheldFriendly" content="True"><meta name="MobileOptimized" content="320"><meta name="viewport" content="width=device-width, initial-scale=1.0"> <script> document.documentElement.className = document.documentElement.className.replace(/\bno-js\b/g, '') + ' js '; </script> <!-- For all browsers --><link rel="stylesheet" href="https://nieuw.hiekehuistra.nl/assets/css/main.css"><meta http-equiv="cleartype" content="on"> <!-- start custom head snippets --><link rel="apple-touch-icon" sizes="57x57" href="https://nieuw.hiekehuistra.nl/images/apple-touch-icon-57x57.png?v=M44lzPylqQ"><link rel="apple-touch-icon" sizes="60x60" href="https://nieuw.hiekehuistra.nl/images/apple-touch-icon-60x60.png?v=M44lzPylqQ"><link rel="apple-touch-icon" sizes="72x72" href="https://nieuw.hiekehuistra.nl/images/apple-touch-icon-72x72.png?v=M44lzPylqQ"><link rel="apple-touch-icon" sizes="76x76" href="https://nieuw.hiekehuistra.nl/images/apple-touch-icon-76x76.png?v=M44lzPylqQ"><link rel="apple-touch-icon" sizes="114x114" href="https://nieuw.hiekehuistra.nl/images/apple-touch-icon-114x114.png?v=M44lzPylqQ"><link rel="apple-touch-icon" sizes="120x120" href="https://nieuw.hiekehuistra.nl/images/apple-touch-icon-120x120.png?v=M44lzPylqQ"><link rel="apple-touch-icon" sizes="144x144" href="https://nieuw.hiekehuistra.nl/images/apple-touch-icon-144x144.png?v=M44lzPylqQ"><link rel="apple-touch-icon" sizes="152x152" href="https://nieuw.hiekehuistra.nl/images/apple-touch-icon-152x152.png?v=M44lzPylqQ"><link rel="apple-touch-icon" sizes="180x180" href="https://nieuw.hiekehuistra.nl/images/apple-touch-icon-180x180.png?v=M44lzPylqQ"><link rel="icon" type="image/png" href="https://nieuw.hiekehuistra.nl/images/favicon-32x32.png?v=M44lzPylqQ" sizes="32x32"><link rel="icon" type="image/png" href="https://nieuw.hiekehuistra.nl/images/android-chrome-192x192.png?v=M44lzPylqQ" sizes="192x192"><link rel="icon" type="image/png" href="https://nieuw.hiekehuistra.nl/images/favicon-96x96.png?v=M44lzPylqQ" sizes="96x96"><link rel="icon" type="image/png" href="https://nieuw.hiekehuistra.nl/images/favicon-16x16.png?v=M44lzPylqQ" sizes="16x16"><link rel="manifest" href="https://nieuw.hiekehuistra.nl/images/manifest.json?v=M44lzPylqQ"><link rel="mask-icon" href="https://nieuw.hiekehuistra.nl/images/safari-pinned-tab.svg?v=M44lzPylqQ" color="#000000"><link rel="shortcut icon" href="/images/favicon.ico?v=M44lzPylqQ"><meta name="msapplication-TileColor" content="#000000"><meta name="msapplication-TileImage" content="https://nieuw.hiekehuistra.nl/images/mstile-144x144.png?v=M44lzPylqQ"><meta name="msapplication-config" content="https://nieuw.hiekehuistra.nl/images/browserconfig.xml?v=M44lzPylqQ"><meta name="theme-color" content="#ffffff"><link rel="stylesheet" href="https://nieuw.hiekehuistra.nl/assets/css/academicons.css"/> <script type="text/x-mathjax-config"> MathJax.Hub.Config({ TeX: { equationNumbers: { autoNumber: "all" } } }); </script> <script type="text/x-mathjax-config"> MathJax.Hub.Config({ tex2jax: { inlineMath: [ ['$','$'], ["\\(","\\)"] ], processEscapes: true } }); </script> <script src='https://cdnjs.cloudflare.com/ajax/libs/mathjax/2.7.4/latest.js?config=TeX-MML-AM_CHTML' async></script> <!-- end custom head snippets --></head><body> <!--[if lt IE 9]><div class="notice--danger align-center" style="margin: 0;">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</div><![endif]--><div class="masthead"><div class="masthead__inner-wrap"><div class="masthead__menu"><nav id="site-nav" class="greedy-nav"> <button><div class="navicon"></div></button><ul class="visible-links"><li class="masthead__menu-item masthead__menu-item--lg"><a href="https://nieuw.hiekehuistra.nl/">Hieke Huistra</a></li><li class="masthead__menu-item"><a href="https://nieuw.hiekehuistra.nl/research/">Research</a></li><li class="masthead__menu-item"><a href="https://nieuw.hiekehuistra.nl/columns/">Columns</a></li><li class="masthead__menu-item"><a href="https://nieuw.hiekehuistra.nl/publications/">Publications</a></li><li class="masthead__menu-item"><a href="https://nieuw.hiekehuistra.nl/contact/">Contact</a></li></ul><ul class="hidden-links hidden"></ul></nav></div></div></div><div id="main" role="main"><div class="sidebar sticky"><div itemscope itemtype="http://schema.org/Person"><div class="author__avatar"> <img src="https://nieuw.hiekehuistra.nl/images/profile.png" class="author__avatar" alt="Hieke Huistra"></div><div class="author__content"><h3 class="author__name">Hieke Huistra</h3><p class="author__bio">historian of science and medicine</p></div><div class="author__urls-wrapper"> <button class="btn btn--inverse">Follow</button><ul class="author__urls social-icons"><li><i class="fa fa-fw fa-map-marker" aria-hidden="true"></i> NL</li><li><a href="mailto:h.m.huistra@uu.nl"><i class="fas fa-fw fa-envelope" aria-hidden="true"></i> Email</a></li><li><a href="https://twitter.com/hiekemartine"><i class="fab fa-fw fa-twitter-square" aria-hidden="true"></i> Twitter</a></li></ul></div></div></div><article class="page" itemscope itemtype="http://schema.org/CreativeWork"><meta itemprop="headline" content="Zorgvuldig blijven zoeken naar de onvindbare grens"><meta itemprop="description" content="Hoe hard we ook proberen om de herinnering aan de oorlog levend te houden, je merkt toch dat de bevrijding alweer 75 jaar geleden is. Zo kopte de nieuwsbrief van de Nederlandse Vereniging voor een Vrijwillig Levenseinde (NVVE) deze week: ‘Nederland zou Duits voorbeeld moeten volgen’. Het bijbehorende artikel verscheen vorige week in deze krant en opende met de uitkomst van een Duitse rechtszaak. Volgens Duitse rechters is het verbod op hulp bij zelfdoding strijdig met de Duitse grondwet. De NVVE wil dat Nederland dit oordeel overneemt en hulp bij zelfdoding legaliseert."><meta itemprop="datePublished" content="March 14, 2020"><div class="page__inner-wrap"><header><h1 class="page__title" itemprop="headline">Zorgvuldig blijven zoeken naar de onvindbare grens</h1><p class="page__meta"><i class="fa fa-clock-o" aria-hidden="true"></i> 3 minute read</p><p><i>Verschenen in </i>Trouw<i>, 14 maart 2020</i></p></header><section class="page__content" itemprop="text"><p>Hoe hard we ook proberen om de herinnering aan de oorlog levend te houden, je merkt toch dat de bevrijding alweer 75 jaar geleden is. Zo kopte de nieuwsbrief van de Nederlandse Vereniging voor een Vrijwillig Levenseinde (NVVE) deze week: ‘Nederland zou Duits voorbeeld moeten volgen’. Het bijbehorende artikel verscheen vorige week in deze krant en opende met de uitkomst van een Duitse rechtszaak. Volgens Duitse rechters is het verbod op hulp bij zelfdoding strijdig met de Duitse grondwet. De NVVE wil dat Nederland dit oordeel overneemt en hulp bij zelfdoding legaliseert.</p><p>Duitsland als ideaalbeeld in de discussie over het vrijwillig levenseinde, daar hoefde je lange tijd niet mee aan te komen. Dan kwam je veel te dicht bij het euthanasieprogramma van het naziregime, waarin Duitse artsen en verpleegkundigen ongeveer 300.000 mensen om het leven brachten, vooral psychiatrische patiënten en gehandicapten.</p><p>Dat had met het vrijwillige levenseinde weliswaar weinig te maken, want de meeste slachtoffers wisten niet eens dat hun leven beëindigd werd, laat staan dat ze er mee in hadden gestemd. Het was moord, maar de nazi’s noemden het euthanasie.</p><p>Na de oorlog wilden voorstanders van euthanasie iedere link met Duitsland vermijden. Tegenstanders verwezen, en verwijzen, er nog wel eens naar als onderdeel van een hellend-vlak-argument. Daar is, zoals bij wel meer nazi-vergelijkingen, wel wat tegenin te brengen.</p><p>Maar los daarvan: voorvechter noch tegenstander denkt dat het nationaal-socialisme een geschikte inspiratiebron is voor de omgang met mensen die ondraaglijk lijden. Terecht natuurlijk. Dat hoef ik, ook al is de oorlog driekwart eeuw geleden, niet uit te leggen. Maar met de afkeer van het Duitse euthanasieprogramma verdween ook alles wat er voor de oorlog gezegd en geschreven werd over euthanasie uit beeld en dat is wél jammer.</p><p>Wie kijkt naar het oprichtingsjaar van de NVVE, 1973, zou denken dat er pas een jaar of vijftig over euthanasie wordt gepraat. Dat klopt niet. Al vroeg in de twintigste eeuw stelden Nederlandse artsen de vraag of je de levens van patiënten actief mocht beëindigen.</p><p>En daarin waren ze niet uniek. Ook in Duitsland, Italië, Engeland, Frankrijk en de Verenigde Staten discussieerden artsen en burgers over euthanasie. De debatten in die laatste drie landen worden al in 1904 beschreven in het Nederlands Tijdschrift voor Geneeskunde.</p><p>In 1922 schrijft datzelfde tijdschrift over de Groningse dominee Vos uit Middelstum. Hij ondervroeg een groep ‘jongelieden uit den gegoeden stand’, voornamelijk vrijzinnige protestanten (enkelen ‘zoo gematigd orthodox, dat zij des Zondags tennissen’), over vrijwillige, actieve euthanasie bij terminale kankerpatiënten (ook die hadden we een eeuw geleden al). Was dat wel of niet toelaatbaar?</p><p>Ja, vonden sommigen. Nee, dachten anderen. Vos beschrijft hoeveel van hen worstelden met de vraag: als het mag, wanneer mag het dan precies? De dominee: “Waar is de grens? Hoeveel dagen mogen worden verkort en hoe hevig moeten de pijnen zijn? Wie deze vragen stelt, zal gevoelen, dat het hier zulk een subjectief oordeel geldt, over wat een patiënt dragen kan, waarbij door verschillende geneesheren verschillend geoordeeld kan worden, dat men hierbij niet beslissen kan door wetenschappelijk inzicht, maar door humaniteitsoverwegingen. Wat de een ondraaglijk acht, zal een ander uitstaanbaar oordelen.”</p><p>Dat is honderd jaar later niet anders. Wie euthanasie of hulp bij zelfdoding toestaat, moet voorwaarden bepalen om misbruik te voorkomen. En dan komen de vragen: extreme smetvrees, is dat ondraaglijk lijden? Lijd je aan dementie als je zelf niet weet dat je dement bent? Is een psychiatrische patiënt ooit uitbehandeld?</p><p>Dominee Vos leert ons waarom die vragen zo moeilijk zijn: er is geen objectief antwoord. We kunnen geen grens vinden waar we het allemaal over eens zijn. Maar een zorgvuldige euthanasiepraktijk vereist dat we die onvindbare grens toch blijven zoeken.</p></section><footer class="page__meta"><p class="page__taxonomy"> <strong><i class="fa fa-fw fa-folder-open" aria-hidden="true"></i> Categories: </strong> <span itemprop="keywords"> <a href="https://nieuw.hiekehuistra.nl/categories/#geboorte-dood" class="page__taxonomy-item" rel="tag">Geboorte-dood</a> </span></p></footer><section class="page__share"><h4 class="page__share-title">Share on</h4><a href="https://twitter.com/intent/tweet?text=https://nieuw.hiekehuistra.nl/columns/2020/03/wat-dominee-middelstum-ons-leert-euthanasie/" class="btn btn--twitter" title="Share on Twitter"><i class="fab fa-twitter" aria-hidden="true"></i><span> Twitter</span></a> <a href="https://www.facebook.com/sharer/sharer.php?u=https://nieuw.hiekehuistra.nl/columns/2020/03/wat-dominee-middelstum-ons-leert-euthanasie/" class="btn btn--facebook" title="Share on Facebook"><i class="fab fa-facebook" aria-hidden="true"></i><span> Facebook</span></a> <a href="https://www.linkedin.com/shareArticle?mini=true&url=https://nieuw.hiekehuistra.nl/columns/2020/03/wat-dominee-middelstum-ons-leert-euthanasie/" class="btn btn--linkedin" title="Share on LinkedIn"><i class="fab fa-linkedin" aria-hidden="true"></i><span> LinkedIn</span></a></section><nav class="pagination"> <a href="https://nieuw.hiekehuistra.nl/columns/2019/02/waarom-is-sint-dun-kerstman-dik/" class="pagination--pager" title="Waarom is de Sint dun en de Kerstman dik? ">Previous</a> <a href="https://nieuw.hiekehuistra.nl/columns/2020/03/pokken-difterie-cholera-voorbij/" class="pagination--pager" title="Pokken, difterie, cholera, tyfus – het is voorbij ">Next</a></nav></div></article><div class="page__related"><h4 class="page__related-title">You May Also Enjoy</h4><div class="grid__wrapper"><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/11/rivm-tip-huisarest/" rel="permalink">Die RIVM-tip voor kwetsbaren komt neer op huisarrest </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-19T00:00:00-08:00">November 19, 2022</time></p><p class="archive__item-excerpt" itemprop="description"><p>De najaarsgolf is voorbij, liet het RIVM vorige week weten. Deze week daalden de ziekenhuisopnames, positieve testen en rioolwatercijfers nog verder. Een heel andere situatie dan vorig jaar rond deze tijd, toen de cijfers snel opliepen en het kabinet net zo lang niets deed tot toch weer een lockdown de enige overgebleven optie was.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/11/oude-babymopjes-dankzij-digitalisering/" rel="permalink">Oude, flauwe babymopjes dankzij de digitalisering </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-05T00:00:00-07:00">November 05, 2022</time></p><p class="archive__item-excerpt" itemprop="description"><p>Het papierloze kantoor is niet aan mij besteed. Essays van studenten, artikelen van collega’s, beleidsnota’s van besturen: alles wat ik toegestuurd krijg, print ik uit. Alleen dan lukt het me de teksten geconcentreerd te lezen, erover na te denken en zinvol commentaar te formuleren. Een of twee dagen in de week thuiswerken betekent voor mij dan ook tassen met ordners en boeken heen en weer sjouwen. Gelukkig vond ik onlangs op kantoor een vergeten Aldi-tas die precies in het kinderzitje op mijn bagagedrager past.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/10/onacceptabel-gedrag-toch-hoogleraar-blijven/" rel="permalink">Onacceptabel gedrag, en toch mag hij hoogleraar blijven </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-22T00:00:00-07:00">October 22, 2022</time></p><p class="archive__item-excerpt" itemprop="description"><p>‘Langdurig intimiderend en ongewenst gedrag’, was de samenvatting van de universiteit. Meer concreet: ‘een stelselmatig patroon van zwartmaken, machtsmisbruik, genderdiscriminatie, kleineren in het openbaar en de voortdurende dreiging dat het carrièreverloop van de klagers zou worden beschadigd’. Ook waren er opmerkingen gemaakt ‘met seksuele lading’ en was er een geval van ‘ongewenste lichamelijke benadering’. De dader: een hoogleraar aan de Universiteit Leiden.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/10/wetenschap-voor-vvd-gelijk-aan-geld-verdienen/" rel="permalink">Staat wetenschap voor de VVD gelijk aan geld verdienen? </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-08T00:00:00-07:00">October 08, 2022</time></p><p class="archive__item-excerpt" itemprop="description"><p>Kamervragen heten misschien ‘vragen’, dat zijn ze meestal niet. Ze zijn weliswaar geformuleerd in vragende vorm, maar de opsteller is zelden oprecht geïnteresseerd in het antwoord. Die wil vooral haar eigen mening spuien en de minister dwingen daarop te reageren — en zoals elke driejarige weet, is een zin die eindigt met een vraagteken de effectiefste manier om dat te doen.</p></p></article></div></div></div></div><div class="page__footer"><footer></footer></div><script src="https://nieuw.hiekehuistra.nl/assets/js/main.min.js"></script></body></html>
