<!doctype html><html lang="en" class="no-js"><head><meta charset="utf-8"> <!-- begin SEO --><title>Pokken, difterie, cholera, tyfus – het is voorbij - Hieke Huistra</title><meta property="og:locale" content="en-US"><meta property="og:site_name" content="Hieke Huistra"><meta property="og:title" content="Pokken, difterie, cholera, tyfus – het is voorbij"><link rel="canonical" href="https://thijskh.github.io/columns/2020/03/pokken-difterie-cholera-voorbij/"><meta property="og:url" content="https://thijskh.github.io/columns/2020/03/pokken-difterie-cholera-voorbij/"><meta property="og:description" content="Toen de universiteitsbibliotheek nog open was, zat ik daar iedere werkdag in een koude zolderruimte. Ik keek uit op een binnenplaats vol stenen, op tafel lag een stapel overheidsverslagen: ‘de Verslagen en Mededeelingen betreffende de Volksgezondheid’ uit de jaren twintig en dertig. Een jaarlijkse bundeling van het belangrijkste wat overheidsinstanties over volksgezondheid publiceerden. Het zijn dikke banden, per jaar vaak twee delen van elk ruim zevenhonderd bladzijden."><meta property="og:type" content="article"><meta property="article:published_time" content="2020-03-28T00:00:00-07:00"> <script type="application/ld+json"> { "@context" : "http://schema.org", "@type" : "Person", "name" : "Hieke Huistra", "url" : "https://thijskh.github.io", "sameAs" : null } </script> <!-- end SEO --><link href="https://thijskh.github.io/feed.xml" type="application/atom+xml" rel="alternate" title="Hieke Huistra Feed"> <!-- http://t.co/dKP3o1e --><meta name="HandheldFriendly" content="True"><meta name="MobileOptimized" content="320"><meta name="viewport" content="width=device-width, initial-scale=1.0"> <script> document.documentElement.className = document.documentElement.className.replace(/\bno-js\b/g, '') + ' js '; </script> <!-- For all browsers --><link rel="stylesheet" href="https://thijskh.github.io/assets/css/main.css"><meta http-equiv="cleartype" content="on"> <!-- start custom head snippets --><link rel="apple-touch-icon" sizes="57x57" href="https://thijskh.github.io/images/apple-touch-icon-57x57.png?v=M44lzPylqQ"><link rel="apple-touch-icon" sizes="60x60" href="https://thijskh.github.io/images/apple-touch-icon-60x60.png?v=M44lzPylqQ"><link rel="apple-touch-icon" sizes="72x72" href="https://thijskh.github.io/images/apple-touch-icon-72x72.png?v=M44lzPylqQ"><link rel="apple-touch-icon" sizes="76x76" href="https://thijskh.github.io/images/apple-touch-icon-76x76.png?v=M44lzPylqQ"><link rel="apple-touch-icon" sizes="114x114" href="https://thijskh.github.io/images/apple-touch-icon-114x114.png?v=M44lzPylqQ"><link rel="apple-touch-icon" sizes="120x120" href="https://thijskh.github.io/images/apple-touch-icon-120x120.png?v=M44lzPylqQ"><link rel="apple-touch-icon" sizes="144x144" href="https://thijskh.github.io/images/apple-touch-icon-144x144.png?v=M44lzPylqQ"><link rel="apple-touch-icon" sizes="152x152" href="https://thijskh.github.io/images/apple-touch-icon-152x152.png?v=M44lzPylqQ"><link rel="apple-touch-icon" sizes="180x180" href="https://thijskh.github.io/images/apple-touch-icon-180x180.png?v=M44lzPylqQ"><link rel="icon" type="image/png" href="https://thijskh.github.io/images/favicon-32x32.png?v=M44lzPylqQ" sizes="32x32"><link rel="icon" type="image/png" href="https://thijskh.github.io/images/android-chrome-192x192.png?v=M44lzPylqQ" sizes="192x192"><link rel="icon" type="image/png" href="https://thijskh.github.io/images/favicon-96x96.png?v=M44lzPylqQ" sizes="96x96"><link rel="icon" type="image/png" href="https://thijskh.github.io/images/favicon-16x16.png?v=M44lzPylqQ" sizes="16x16"><link rel="manifest" href="https://thijskh.github.io/images/manifest.json?v=M44lzPylqQ"><link rel="mask-icon" href="https://thijskh.github.io/images/safari-pinned-tab.svg?v=M44lzPylqQ" color="#000000"><link rel="shortcut icon" href="/images/favicon.ico?v=M44lzPylqQ"><meta name="msapplication-TileColor" content="#000000"><meta name="msapplication-TileImage" content="https://thijskh.github.io/images/mstile-144x144.png?v=M44lzPylqQ"><meta name="msapplication-config" content="https://thijskh.github.io/images/browserconfig.xml?v=M44lzPylqQ"><meta name="theme-color" content="#ffffff"><link rel="stylesheet" href="https://thijskh.github.io/assets/css/academicons.css"/> <script type="text/x-mathjax-config"> MathJax.Hub.Config({ TeX: { equationNumbers: { autoNumber: "all" } } }); </script> <script type="text/x-mathjax-config"> MathJax.Hub.Config({ tex2jax: { inlineMath: [ ['$','$'], ["\\(","\\)"] ], processEscapes: true } }); </script> <script src='https://cdnjs.cloudflare.com/ajax/libs/mathjax/2.7.4/latest.js?config=TeX-MML-AM_CHTML' async></script> <!-- end custom head snippets --></head><body> <!--[if lt IE 9]><div class="notice--danger align-center" style="margin: 0;">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</div><![endif]--><div class="masthead"><div class="masthead__inner-wrap"><div class="masthead__menu"><nav id="site-nav" class="greedy-nav"> <button><div class="navicon"></div></button><ul class="visible-links"><li class="masthead__menu-item masthead__menu-item--lg"><a href="https://thijskh.github.io/">Hieke Huistra</a></li><li class="masthead__menu-item"><a href="https://thijskh.github.io/research/">Research</a></li><li class="masthead__menu-item"><a href="https://thijskh.github.io/columns/">Columns</a></li><li class="masthead__menu-item"><a href="https://thijskh.github.io/publications/">Publications</a></li><li class="masthead__menu-item"><a href="https://thijskh.github.io/contact/">Contact</a></li></ul><ul class="hidden-links hidden"></ul></nav></div></div></div><div id="main" role="main"><div class="sidebar sticky"><div itemscope itemtype="http://schema.org/Person"><div class="author__avatar"> <img src="https://thijskh.github.io/images/profile.png" class="author__avatar" alt="Hieke Huistra"></div><div class="author__content"><h3 class="author__name">Hieke Huistra</h3><p class="author__bio">historian of science and medicine</p></div><div class="author__urls-wrapper"> <button class="btn btn--inverse">Follow</button><ul class="author__urls social-icons"><li><i class="fa fa-fw fa-map-marker" aria-hidden="true"></i> NL</li><li><a href="mailto:h.m.huistra@uu.nl"><i class="fas fa-fw fa-envelope" aria-hidden="true"></i> Email</a></li><li><a href="https://twitter.com/hiekemartine"><i class="fab fa-fw fa-twitter-square" aria-hidden="true"></i> Twitter</a></li></ul></div></div></div><article class="page" itemscope itemtype="http://schema.org/CreativeWork"><meta itemprop="headline" content="Pokken, difterie, cholera, tyfus – het is voorbij"><meta itemprop="description" content="Toen de universiteitsbibliotheek nog open was, zat ik daar iedere werkdag in een koude zolderruimte. Ik keek uit op een binnenplaats vol stenen, op tafel lag een stapel overheidsverslagen: ‘de Verslagen en Mededeelingen betreffende de Volksgezondheid’ uit de jaren twintig en dertig. Een jaarlijkse bundeling van het belangrijkste wat overheidsinstanties over volksgezondheid publiceerden. Het zijn dikke banden, per jaar vaak twee delen van elk ruim zevenhonderd bladzijden."><meta itemprop="datePublished" content="March 28, 2020"><div class="page__inner-wrap"><header><h1 class="page__title" itemprop="headline">Pokken, difterie, cholera, tyfus – het is voorbij</h1><p class="page__meta"><i class="fa fa-clock-o" aria-hidden="true"></i> 3 minute read</p><p><i>Verschenen in </i>Trouw<i>, 28 maart 2020</i></p></header><section class="page__content" itemprop="text"><p>Toen de universiteitsbibliotheek nog open was, zat ik daar iedere werkdag in een koude zolderruimte. Ik keek uit op een binnenplaats vol stenen, op tafel lag een stapel overheidsverslagen: ‘de Verslagen en Mededeelingen betreffende de Volksgezondheid’ uit de jaren twintig en dertig. Een jaarlijkse bundeling van het belangrijkste wat overheidsinstanties over volksgezondheid publiceerden. Het zijn dikke banden, per jaar vaak twee delen van elk ruim zevenhonderd bladzijden.</p><p>Voor mijn onderzoek zoek ik gegevens over zwanger zijn en bevallen. Het aantal ziekenhuisbevallingen – elk jaar meer. Het aantal vrouwen en baby’s dat overlijdt rondom de bevalling – ­bijna elk jaar minder. (Voordat u conclusies trekt: het verband tussen de stijging van het een en de daling van het ander is beperkt.) Het ontwerp van een systeem voor prenatale zorg, het idee dat vrouwen niet alleen bij de bevalling maar ook tijdens de zwangerschap altijd medische hulp nodig hadden, was nog vrij nieuw. De invoering van het ooievaarsinsigne , aan te vragen bij de firma Koninklijke Begeer, voor verpleegsters met een aantekening voor kraamverpleging. De discussie over de vraag of vroedvrouwen wel of geen weeënopwekkers zouden moeten mogen toedienen. Het opvallend grote aantal geboortes zonder medische hulp in de gemeente Rucphen. </p><p>Veruit de meeste pagina’s gaan over andere dingen: van voedselveiligheid, met name van ijs en vlees, via de bestrijding van geslachtsziekten bij zeelieden naar het vaststellen van een norm voor lood in het drinkwater (0,3 mg per liter; 30 keer meer dan tegenwoordig is toegestaan). Dat sla ik allemaal over, maar, zoals dat gaat bij bronnenonderzoek, hoe snel je ook doorbladert, er blijft altijd wel wat hangen. </p><p>In dit geval: een gevoel van opluchting. De jaarverslagen van de geneeskundig hoofdinspecteur voor de volksgezondheid, voor mijn onderzoek het meest relevant, bevatten elk jaar tientallen pagina’s over infectieziekten. Buiktyfus. Difterie. Tuberculose. Polio. Hoeveel gevallen, waar geconstateerd, welke maatregelen hadden de getroffen gemeentes genomen, wat waren daarvan de effecten? Malaria. Nederland werd pas in 1970 malariavrij verklaard door de Wereldgezondheidsorganisatie, als één van de laatste landen in Europa. Pokken, en hoe lastig het was om iedereen ingeënt te krijgen, omdat niet alle ouders meewerkten (ook al mochten niet-ingeënte kinderen niet naar school), maar ook omdat vaccins soms toch niet bleken te werken, of onverwachte bijwerkingen hadden.</p><p>Wat heerlijk, dacht ik steeds – op dezelfde manier als ik dat denk wanneer ik weer rechtop kan staan na een dag boven de wc hangen vanwege een crèchevirus. Wat heerlijk dat onze overheid geen lijsten met sterftecijfers en aantallen bevestigde gevallen meer hoeft te publiceren. Wat heerlijk dat ons onvolprezen RIVM met al z’n expertise het rijksvaccinatieprogramma coördineert, waardoor ik ingeënt ben tegen tetanus, kinkhoest, polio, mazelen – en mijn kinderen dat ook zijn, of binnenkort worden. Wat heerlijk dat reizigers die met koorts thuiskomen en malaria blijken te hebben met medicijnen helemaal beter worden. </p><p>Tussen het werken door at ik veganistische salades in een eethuis waar de tafels dicht op elkaar stonden, zodat er plek was voor alle studenten die pauzeerden tijdens hun tentamenvoorbereidingen. Ik las ter ontspanning een boek over cholera in de negentiende eeuw. Niet altijd bevorderlijk voor de eetlust, maar het riep wel in nog grotere hevigheid dat gevoel op: wat heerlijk dat dat, in ieder geval in Nederland, allemaal voorbij is. </p><p>Inmiddels zit ik thuis. Van achter mijn bureau kijk ik uit op een park. De lente stroomt door mijn werkkamerraam naar binnen: bloesem, narcissen, eindeloze hoeveelheden zon, spreeuwen die zingen alsof ze van niets weten. Het verleden verandert niet. Pokken, difterie, cholera, tyfus ­– het is geweest, het komt niet meer terug. Maar echt voorbij voelt het niet meer.</p></section><footer class="page__meta"><p class="page__taxonomy"> <strong><i class="fa fa-fw fa-folder-open" aria-hidden="true"></i> Categories: </strong> <span itemprop="keywords"> <a href="https://thijskh.github.io/categories/#corona" class="page__taxonomy-item" rel="tag">Corona</a> </span></p></footer><section class="page__share"><h4 class="page__share-title">Share on</h4><a href="https://twitter.com/intent/tweet?text=https://thijskh.github.io/columns/2020/03/pokken-difterie-cholera-voorbij/" class="btn btn--twitter" title="Share on Twitter"><i class="fab fa-twitter" aria-hidden="true"></i><span> Twitter</span></a> <a href="https://www.facebook.com/sharer/sharer.php?u=https://thijskh.github.io/columns/2020/03/pokken-difterie-cholera-voorbij/" class="btn btn--facebook" title="Share on Facebook"><i class="fab fa-facebook" aria-hidden="true"></i><span> Facebook</span></a> <a href="https://www.linkedin.com/shareArticle?mini=true&url=https://thijskh.github.io/columns/2020/03/pokken-difterie-cholera-voorbij/" class="btn btn--linkedin" title="Share on LinkedIn"><i class="fab fa-linkedin" aria-hidden="true"></i><span> LinkedIn</span></a></section><nav class="pagination"> <a href="https://thijskh.github.io/columns/2020/03/wat-dominee-middelstum-ons-leert-euthanasie/" class="pagination--pager" title="Zorgvuldig blijven zoeken naar de onvindbare grens ">Previous</a> <a href="https://thijskh.github.io/columns/2020/04/hoe-wakker-worden-ic/" class="pagination--pager" title="Hoe is het om wakker te worden op de ic? Dat vertellen de cijfers ons niet ">Next</a></nav></div></article><div class="page__related"><h4 class="page__related-title">You May Also Enjoy</h4><div class="grid__wrapper"><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/11/oude-babymopjes-dankzij-digitalisering/" rel="permalink">Oude, flauwe babymopjes dankzij de digitalisering </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-05T00:00:00-07:00">November 05, 2022</time></p><p class="archive__item-excerpt" itemprop="description"><p>Het papierloze kantoor is niet aan mij besteed. Essays van studenten, artikelen van collega’s, beleidsnota’s van besturen: alles wat ik toegestuurd krijg, print ik uit. Alleen dan lukt het me de teksten geconcentreerd te lezen, erover na te denken en zinvol commentaar te formuleren. Een of twee dagen in de week thuiswerken betekent voor mij dan ook tassen met ordners en boeken heen en weer sjouwen. Gelukkig vond ik onlangs op kantoor een vergeten Aldi-tas die precies in het kinderzitje op mijn bagagedrager past.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/10/onacceptabel-gedrag-toch-hoogleraar-blijven/" rel="permalink">Onacceptabel gedrag, en toch mag hij hoogleraar blijven </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-22T00:00:00-07:00">October 22, 2022</time></p><p class="archive__item-excerpt" itemprop="description"><p>‘Langdurig intimiderend en ongewenst gedrag’, was de samenvatting van de universiteit. Meer concreet: ‘een stelselmatig patroon van zwartmaken, machtsmisbruik, genderdiscriminatie, kleineren in het openbaar en de voortdurende dreiging dat het carrièreverloop van de klagers zou worden beschadigd’. Ook waren er opmerkingen gemaakt ‘met seksuele lading’ en was er een geval van ‘ongewenste lichamelijke benadering’. De dader: een hoogleraar aan de Universiteit Leiden.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/10/wetenschap-voor-vvd-gelijk-aan-geld-verdienen/" rel="permalink">Staat wetenschap voor de VVD gelijk aan geld verdienen? </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-08T00:00:00-07:00">October 08, 2022</time></p><p class="archive__item-excerpt" itemprop="description"><p>Kamervragen heten misschien ‘vragen’, dat zijn ze meestal niet. Ze zijn weliswaar geformuleerd in vragende vorm, maar de opsteller is zelden oprecht geïnteresseerd in het antwoord. Die wil vooral haar eigen mening spuien en de minister dwingen daarop te reageren — en zoals elke driejarige weet, is een zin die eindigt met een vraagteken de effectiefste manier om dat te doen.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/09/verdeel-extra-geld-alle-wetenschappers/" rel="permalink">Verdeel dat extra geld over álle wetenschappers </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-09-24T00:00:00-07:00">September 24, 2022</time></p><p class="archive__item-excerpt" itemprop="description"><p>Het was u tussen prijsplafond en stikstofemoties wellicht niet opgevallen, maar de koning had dinsdag ook een zinnetje over (onder meer) de universiteiten: “Grote investeringen in mbo, hoger onderwijs en wetenschap brengen rust en ruimte voor docenten en studenten.”</p></p></article></div></div></div></div><div class="page__footer"><footer></footer></div><script src="https://thijskh.github.io/assets/js/main.min.js"></script></body></html>
