<!doctype html><html lang="en" class="no-js"><head><meta charset="utf-8"> <!-- begin SEO --><title>Elk land heeft zijn eigen medische wijsheid - Hieke Huistra</title><meta property="og:locale" content="en-US"><meta property="og:site_name" content="Hieke Huistra"><meta property="og:title" content="Elk land heeft zijn eigen medische wijsheid"><link rel="canonical" href="https://nieuw.hiekehuistra.nl/columns/2020/04/elk-land-eigen-medische-wijsheid/"><meta property="og:url" content="https://nieuw.hiekehuistra.nl/columns/2020/04/elk-land-eigen-medische-wijsheid/"><meta property="og:description" content="Alles bij elkaar zit ik zo’n vier uur per dag op de bank een baby de fles te geven. Gelukkig ligt ons huis aan de looproute naar de supermarkt, dus er is – lockdown of niet – genoeg te zien vanaf de bank. Een man die keurig in zijn elleboog niest om vervolgens met zijn hand achtergebleven snot en speeksel van zijn mond te vegen. Drie pubers die er tóch een uitje van hebben gemaakt en samen één witbrood zijn gaan kopen. En, op de fiets: de enige buurtgenoot die een mondkapje draagt."><meta property="og:type" content="article"><meta property="article:published_time" content="2020-04-25T00:00:00-07:00"> <script type="application/ld+json"> { "@context" : "http://schema.org", "@type" : "Person", "name" : "Hieke Huistra", "url" : "https://nieuw.hiekehuistra.nl", "sameAs" : null } </script> <!-- end SEO --><link href="https://nieuw.hiekehuistra.nl/feed.xml" type="application/atom+xml" rel="alternate" title="Hieke Huistra Feed"> <!-- http://t.co/dKP3o1e --><meta name="HandheldFriendly" content="True"><meta name="MobileOptimized" content="320"><meta name="viewport" content="width=device-width, initial-scale=1.0"> <script> document.documentElement.className = document.documentElement.className.replace(/\bno-js\b/g, '') + ' js '; </script> <!-- For all browsers --><link rel="stylesheet" href="https://nieuw.hiekehuistra.nl/assets/css/main.css"><meta http-equiv="cleartype" content="on"> <!-- start custom head snippets --><link rel="apple-touch-icon" sizes="57x57" href="https://nieuw.hiekehuistra.nl/images/apple-touch-icon-57x57.png?v=M44lzPylqQ"><link rel="apple-touch-icon" sizes="60x60" href="https://nieuw.hiekehuistra.nl/images/apple-touch-icon-60x60.png?v=M44lzPylqQ"><link rel="apple-touch-icon" sizes="72x72" href="https://nieuw.hiekehuistra.nl/images/apple-touch-icon-72x72.png?v=M44lzPylqQ"><link rel="apple-touch-icon" sizes="76x76" href="https://nieuw.hiekehuistra.nl/images/apple-touch-icon-76x76.png?v=M44lzPylqQ"><link rel="apple-touch-icon" sizes="114x114" href="https://nieuw.hiekehuistra.nl/images/apple-touch-icon-114x114.png?v=M44lzPylqQ"><link rel="apple-touch-icon" sizes="120x120" href="https://nieuw.hiekehuistra.nl/images/apple-touch-icon-120x120.png?v=M44lzPylqQ"><link rel="apple-touch-icon" sizes="144x144" href="https://nieuw.hiekehuistra.nl/images/apple-touch-icon-144x144.png?v=M44lzPylqQ"><link rel="apple-touch-icon" sizes="152x152" href="https://nieuw.hiekehuistra.nl/images/apple-touch-icon-152x152.png?v=M44lzPylqQ"><link rel="apple-touch-icon" sizes="180x180" href="https://nieuw.hiekehuistra.nl/images/apple-touch-icon-180x180.png?v=M44lzPylqQ"><link rel="icon" type="image/png" href="https://nieuw.hiekehuistra.nl/images/favicon-32x32.png?v=M44lzPylqQ" sizes="32x32"><link rel="icon" type="image/png" href="https://nieuw.hiekehuistra.nl/images/android-chrome-192x192.png?v=M44lzPylqQ" sizes="192x192"><link rel="icon" type="image/png" href="https://nieuw.hiekehuistra.nl/images/favicon-96x96.png?v=M44lzPylqQ" sizes="96x96"><link rel="icon" type="image/png" href="https://nieuw.hiekehuistra.nl/images/favicon-16x16.png?v=M44lzPylqQ" sizes="16x16"><link rel="manifest" href="https://nieuw.hiekehuistra.nl/images/manifest.json?v=M44lzPylqQ"><link rel="mask-icon" href="https://nieuw.hiekehuistra.nl/images/safari-pinned-tab.svg?v=M44lzPylqQ" color="#000000"><link rel="shortcut icon" href="/images/favicon.ico?v=M44lzPylqQ"><meta name="msapplication-TileColor" content="#000000"><meta name="msapplication-TileImage" content="https://nieuw.hiekehuistra.nl/images/mstile-144x144.png?v=M44lzPylqQ"><meta name="msapplication-config" content="https://nieuw.hiekehuistra.nl/images/browserconfig.xml?v=M44lzPylqQ"><meta name="theme-color" content="#ffffff"><link rel="stylesheet" href="https://nieuw.hiekehuistra.nl/assets/css/academicons.css"/> <script type="text/x-mathjax-config"> MathJax.Hub.Config({ TeX: { equationNumbers: { autoNumber: "all" } } }); </script> <script type="text/x-mathjax-config"> MathJax.Hub.Config({ tex2jax: { inlineMath: [ ['$','$'], ["\\(","\\)"] ], processEscapes: true } }); </script> <script src='https://cdnjs.cloudflare.com/ajax/libs/mathjax/2.7.4/latest.js?config=TeX-MML-AM_CHTML' async></script> <!-- end custom head snippets --></head><body> <!--[if lt IE 9]><div class="notice--danger align-center" style="margin: 0;">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</div><![endif]--><div class="masthead"><div class="masthead__inner-wrap"><div class="masthead__menu"><nav id="site-nav" class="greedy-nav"> <button><div class="navicon"></div></button><ul class="visible-links"><li class="masthead__menu-item masthead__menu-item--lg"><a href="https://nieuw.hiekehuistra.nl/">Hieke Huistra</a></li><li class="masthead__menu-item"><a href="https://nieuw.hiekehuistra.nl/research/">Research</a></li><li class="masthead__menu-item"><a href="https://nieuw.hiekehuistra.nl/columns/">Columns</a></li><li class="masthead__menu-item"><a href="https://nieuw.hiekehuistra.nl/publications/">Publications</a></li><li class="masthead__menu-item"><a href="https://nieuw.hiekehuistra.nl/contact/">Contact</a></li></ul><ul class="hidden-links hidden"></ul></nav></div></div></div><div id="main" role="main"><div class="sidebar sticky"><div itemscope itemtype="http://schema.org/Person"><div class="author__avatar"> <img src="https://nieuw.hiekehuistra.nl/images/profile.png" class="author__avatar" alt="Hieke Huistra"></div><div class="author__content"><h3 class="author__name">Hieke Huistra</h3><p class="author__bio">historian of science and medicine</p></div><div class="author__urls-wrapper"> <button class="btn btn--inverse">Follow</button><ul class="author__urls social-icons"><li><i class="fa fa-fw fa-map-marker" aria-hidden="true"></i> NL</li><li><a href="mailto:h.m.huistra@uu.nl"><i class="fas fa-fw fa-envelope" aria-hidden="true"></i> Email</a></li><li><a href="https://twitter.com/hiekemartine"><i class="fab fa-fw fa-twitter-square" aria-hidden="true"></i> Twitter</a></li></ul></div></div></div><article class="page" itemscope itemtype="http://schema.org/CreativeWork"><meta itemprop="headline" content="Elk land heeft zijn eigen medische wijsheid"><meta itemprop="description" content="Alles bij elkaar zit ik zo’n vier uur per dag op de bank een baby de fles te geven. Gelukkig ligt ons huis aan de looproute naar de supermarkt, dus er is – lockdown of niet – genoeg te zien vanaf de bank. Een man die keurig in zijn elleboog niest om vervolgens met zijn hand achtergebleven snot en speeksel van zijn mond te vegen. Drie pubers die er tóch een uitje van hebben gemaakt en samen één witbrood zijn gaan kopen. En, op de fiets: de enige buurtgenoot die een mondkapje draagt."><meta itemprop="datePublished" content="April 25, 2020"><div class="page__inner-wrap"><header><h1 class="page__title" itemprop="headline">Elk land heeft zijn eigen medische wijsheid</h1><p class="page__meta"><i class="fa fa-clock-o" aria-hidden="true"></i> 3 minute read</p><p><i>Verschenen in </i>Trouw<i>, 25 april 2020</i></p></header><section class="page__content" itemprop="text"><p>Alles bij elkaar zit ik zo’n vier uur per dag op de bank een baby de fles te geven. Gelukkig ligt ons huis aan de looproute naar de supermarkt, dus er is – lockdown of niet – genoeg te zien vanaf de bank. Een man die keurig in zijn elleboog niest om vervolgens met zijn hand achtergebleven snot en speeksel van zijn mond te vegen. Drie pubers die er tóch een uitje van hebben gemaakt en samen één witbrood zijn gaan kopen. En, op de fiets: de enige buurtgenoot die een mondkapje draagt.</p><p>Tja. Mondkapjes. In vrijwel heel Duitsland zijn ze nu verplicht in het openbaar vervoer, vaak ook in winkels. In Oostenrijk krijgen klanten ze uitgedeeld bij het betreden van de supermarkt. In België verspreidt de overheid naaibeschrijvingen voor zelf te maken kapjes. Veel door corona getroffen landen laten burgers mondkapjes dragen, maar in Nederland ‘adviseren we alleen mondkapjes voor medisch personeel’, aldus het RIVM.</p><p>Niet iedereen luistert naar dat advies. Een ijscoboer in de hoofdstad weet mondkapjes te slijten voor 9 euro per stuk. Belachelijke prijs, maar Amsterdammers zijn natuurlijk gewend te veel te betalen voor alles, van meeneemkoffie tot grachtenpand. Aan het Zuiderdiep in ­Groningen doen de kapjes slechts drieënhalve euro. De verkoper daar blijft keurig bij zijn leest en verklaart: “Ik ben geen medicus; wij ­pretenderen niet dat het helpt”.</p><p>Of het helpt, daar zijn de medici nog niet helemaal uit. Misschien voor kappers en fysiotherapeuten; daar denkt het Outbreak Management Team nog over na.</p><p>Het RIVM vreest dat kapjes bij gewone burgers averechts zullen werken: de kapjes kunnen virusbronnen worden. Bovendien zouden mensen kunnen denken dat ze met kapje wel naar buiten kunnen bij verkoudheidsklachten. Het kabinet heeft zoals bekend sinds de corona-crisis het vertrouwen in de experts hervonden, en volgt het RIVM.</p><p>Maar wij mogen dan het enige land zijn met een intelligente lockdown, in al die andere landen zijn ze natuurlijk niet helemaal achterlijk, daar luisteren ze ook naar experts. Alleen adviseren die andere dingen.</p><p>Dat betekent niet per se dat die adviezen beter of slechter zijn dan die van de Nederlandse experts. Medische­­ kennis is niet universeel: lichamen verschillen, samenlevingen ook. Wat werkt voor het ene lichaam­­, of voor de ene samenleving, werkt niet voor de andere. Zoveel­­ mogelijk thuisblijven, bijvoorbeeld, remt de verspreiding van infectieziekten alleen in landen waar mensen thuis schoon drink­water hebben – anders doet het ­advies meer kwaad dan goed.</p><p>Elk land moet zelf bestaande medische kennis vertalen naar zinvol ­beleid, met hulp van lokale experts. Dat is nooit makkelijk, en nu extra lastig, omdat we nog zoveel niet ­weten over het corona-virus. Die ­onzekerheid creëert extra ruimte voor interpretatie­­.</p><p>Geïnterpreteerd wordt er altijd; medische kennis is nooit absoluut. Die interpretatie wordt mede gevormd door culturele factoren – en ook dat zorgt voor verschillen tussen landen.</p><p>In Nederland wordt de gezondheidscultuur, veel meer dan elders, gevormd door het besef dat het middel erger kan zijn dan de kwaal. Wij zijn terughoudend met medische interventies, op allerlei manieren. In Duitsland worden alle kinderen ingeënt tegen waterpokken; in Nederland niet. In België bevalt vrijwel iedereen in het ziekenhuis; in Nederland niet. Nederlandse artsen schrijven minder antibiotica voor dan hun buitenlandse collega’s. Nederlandse gynaecologen voeren minder keizersnedes uit. Nederlandse huisartsen verwijzen minder snel door. Nederlandse ic-artsen nemen minder vaak patiënten op.</p><p>Niemand denkt dat Nederland altijd fout zit. En niemand denkt dat Nederland altijd goed zit.</p><p>Dat Nederlandse experts anders denken over mondkapjes dan hun buitenlandse collega’s, past bij de Nederlandse terughoudendheid, en de buitenlandse neiging tot ingrijpen en zegt niet zoveel over wie er gelijk heeft.</p><p>Het zegt vooral dat experts ons niet kunnen bieden wat we zo graag willen: zekerheid.</p></section><footer class="page__meta"><p class="page__taxonomy"> <strong><i class="fa fa-fw fa-folder-open" aria-hidden="true"></i> Categories: </strong> <span itemprop="keywords"> <a href="https://nieuw.hiekehuistra.nl/categories/#corona" class="page__taxonomy-item" rel="tag">Corona</a> </span></p></footer><section class="page__share"><h4 class="page__share-title">Share on</h4><a href="https://twitter.com/intent/tweet?text=https://nieuw.hiekehuistra.nl/columns/2020/04/elk-land-eigen-medische-wijsheid/" class="btn btn--twitter" title="Share on Twitter"><i class="fab fa-twitter" aria-hidden="true"></i><span> Twitter</span></a> <a href="https://www.facebook.com/sharer/sharer.php?u=https://nieuw.hiekehuistra.nl/columns/2020/04/elk-land-eigen-medische-wijsheid/" class="btn btn--facebook" title="Share on Facebook"><i class="fab fa-facebook" aria-hidden="true"></i><span> Facebook</span></a> <a href="https://www.linkedin.com/shareArticle?mini=true&url=https://nieuw.hiekehuistra.nl/columns/2020/04/elk-land-eigen-medische-wijsheid/" class="btn btn--linkedin" title="Share on LinkedIn"><i class="fab fa-linkedin" aria-hidden="true"></i><span> LinkedIn</span></a></section><nav class="pagination"> <a href="https://nieuw.hiekehuistra.nl/columns/2020/04/hoe-wakker-worden-ic/" class="pagination--pager" title="Hoe is het om wakker te worden op de ic? Dat vertellen de cijfers ons niet ">Previous</a> <a href="https://nieuw.hiekehuistra.nl/columns/2020/05/thermometer-verdween-verschil-arm-rijk/" class="pagination--pager" title="Dankzij de thermometer verdween het verschil tussen arm en rijk ">Next</a></nav></div></article><div class="page__related"><h4 class="page__related-title">You May Also Enjoy</h4><div class="grid__wrapper"><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/12/beste-ideeen-niet-bovendrijven/" rel="permalink">Veni, Vidi, Vici? De beste ideeën komen lang niet altijd bovendrijven </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-12-03T00:00:00-08:00">December 03, 2022</time></p><p class="archive__item-excerpt" itemprop="description"><p>Hoe verdeel je onderzoeksgeld? In theorie is het simpel, het geld moet naar de beste onderzoekers en de mooiste ideeën. Maar in de praktijk is het lastig, want wie zijn de beste onderzoekers, en wat zijn de mooiste ideeën? Hoe meet je kwaliteit?</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/11/rivm-tip-huisarest/" rel="permalink">Die RIVM-tip voor kwetsbaren komt neer op huisarrest </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-19T00:00:00-08:00">November 19, 2022</time></p><p class="archive__item-excerpt" itemprop="description"><p>De najaarsgolf is voorbij, liet het RIVM vorige week weten. Deze week daalden de ziekenhuisopnames, positieve testen en rioolwatercijfers nog verder. Een heel andere situatie dan vorig jaar rond deze tijd, toen de cijfers snel opliepen en het kabinet net zo lang niets deed tot toch weer een lockdown de enige overgebleven optie was.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/11/oude-babymopjes-dankzij-digitalisering/" rel="permalink">Oude, flauwe babymopjes dankzij de digitalisering </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-05T00:00:00-07:00">November 05, 2022</time></p><p class="archive__item-excerpt" itemprop="description"><p>Het papierloze kantoor is niet aan mij besteed. Essays van studenten, artikelen van collega’s, beleidsnota’s van besturen: alles wat ik toegestuurd krijg, print ik uit. Alleen dan lukt het me de teksten geconcentreerd te lezen, erover na te denken en zinvol commentaar te formuleren. Een of twee dagen in de week thuiswerken betekent voor mij dan ook tassen met ordners en boeken heen en weer sjouwen. Gelukkig vond ik onlangs op kantoor een vergeten Aldi-tas die precies in het kinderzitje op mijn bagagedrager past.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://nieuw.hiekehuistra.nl/columns/2022/10/onacceptabel-gedrag-toch-hoogleraar-blijven/" rel="permalink">Onacceptabel gedrag, en toch mag hij hoogleraar blijven </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-22T00:00:00-07:00">October 22, 2022</time></p><p class="archive__item-excerpt" itemprop="description"><p>‘Langdurig intimiderend en ongewenst gedrag’, was de samenvatting van de universiteit. Meer concreet: ‘een stelselmatig patroon van zwartmaken, machtsmisbruik, genderdiscriminatie, kleineren in het openbaar en de voortdurende dreiging dat het carrièreverloop van de klagers zou worden beschadigd’. Ook waren er opmerkingen gemaakt ‘met seksuele lading’ en was er een geval van ‘ongewenste lichamelijke benadering’. De dader: een hoogleraar aan de Universiteit Leiden.</p></p></article></div></div></div></div><div class="page__footer"><footer></footer></div><script src="https://nieuw.hiekehuistra.nl/assets/js/main.min.js"></script></body></html>
