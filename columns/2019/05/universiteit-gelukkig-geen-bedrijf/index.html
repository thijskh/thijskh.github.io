<!doctype html><html lang="en" class="no-js"><head><meta charset="utf-8"> <!-- begin SEO --><title>Gelukkig is er nog een fundamenteel verschil tussen de universiteit en een bedrijf - Hieke Huistra</title><meta property="og:locale" content="en-US"><meta property="og:site_name" content="Hieke Huistra"><meta property="og:title" content="Gelukkig is er nog een fundamenteel verschil tussen de universiteit en een bedrijf"><link rel="canonical" href="https://thijskh.github.io/columns/2019/05/universiteit-gelukkig-geen-bedrijf/"><meta property="og:url" content="https://thijskh.github.io/columns/2019/05/universiteit-gelukkig-geen-bedrijf/"><meta property="og:description" content="Krijgt ze daar geen problemen mee”, vroeg een bezorgde tante aan mijn moeder, “al die kritische stukjes over de universiteit?” Ze was bang dat mijn werkgever het niet leuk zou vinden dat ik weinig positief ben over het academische klimaat. "><meta property="og:type" content="article"><meta property="article:published_time" content="2019-05-25T00:00:00-07:00"> <script type="application/ld+json"> { "@context" : "http://schema.org", "@type" : "Person", "name" : "Hieke Huistra", "url" : "https://thijskh.github.io", "sameAs" : null } </script> <!-- end SEO --><link href="https://thijskh.github.io/feed.xml" type="application/atom+xml" rel="alternate" title="Hieke Huistra Feed"> <!-- http://t.co/dKP3o1e --><meta name="HandheldFriendly" content="True"><meta name="MobileOptimized" content="320"><meta name="viewport" content="width=device-width, initial-scale=1.0"> <script> document.documentElement.className = document.documentElement.className.replace(/\bno-js\b/g, '') + ' js '; </script> <!-- For all browsers --><link rel="stylesheet" href="https://thijskh.github.io/assets/css/main.css"><meta http-equiv="cleartype" content="on"> <!-- start custom head snippets --><link rel="apple-touch-icon" sizes="57x57" href="https://thijskh.github.io/images/apple-touch-icon-57x57.png?v=M44lzPylqQ"><link rel="apple-touch-icon" sizes="60x60" href="https://thijskh.github.io/images/apple-touch-icon-60x60.png?v=M44lzPylqQ"><link rel="apple-touch-icon" sizes="72x72" href="https://thijskh.github.io/images/apple-touch-icon-72x72.png?v=M44lzPylqQ"><link rel="apple-touch-icon" sizes="76x76" href="https://thijskh.github.io/images/apple-touch-icon-76x76.png?v=M44lzPylqQ"><link rel="apple-touch-icon" sizes="114x114" href="https://thijskh.github.io/images/apple-touch-icon-114x114.png?v=M44lzPylqQ"><link rel="apple-touch-icon" sizes="120x120" href="https://thijskh.github.io/images/apple-touch-icon-120x120.png?v=M44lzPylqQ"><link rel="apple-touch-icon" sizes="144x144" href="https://thijskh.github.io/images/apple-touch-icon-144x144.png?v=M44lzPylqQ"><link rel="apple-touch-icon" sizes="152x152" href="https://thijskh.github.io/images/apple-touch-icon-152x152.png?v=M44lzPylqQ"><link rel="apple-touch-icon" sizes="180x180" href="https://thijskh.github.io/images/apple-touch-icon-180x180.png?v=M44lzPylqQ"><link rel="icon" type="image/png" href="https://thijskh.github.io/images/favicon-32x32.png?v=M44lzPylqQ" sizes="32x32"><link rel="icon" type="image/png" href="https://thijskh.github.io/images/android-chrome-192x192.png?v=M44lzPylqQ" sizes="192x192"><link rel="icon" type="image/png" href="https://thijskh.github.io/images/favicon-96x96.png?v=M44lzPylqQ" sizes="96x96"><link rel="icon" type="image/png" href="https://thijskh.github.io/images/favicon-16x16.png?v=M44lzPylqQ" sizes="16x16"><link rel="manifest" href="https://thijskh.github.io/images/manifest.json?v=M44lzPylqQ"><link rel="mask-icon" href="https://thijskh.github.io/images/safari-pinned-tab.svg?v=M44lzPylqQ" color="#000000"><link rel="shortcut icon" href="/images/favicon.ico?v=M44lzPylqQ"><meta name="msapplication-TileColor" content="#000000"><meta name="msapplication-TileImage" content="https://thijskh.github.io/images/mstile-144x144.png?v=M44lzPylqQ"><meta name="msapplication-config" content="https://thijskh.github.io/images/browserconfig.xml?v=M44lzPylqQ"><meta name="theme-color" content="#ffffff"><link rel="stylesheet" href="https://thijskh.github.io/assets/css/academicons.css"/> <script type="text/x-mathjax-config"> MathJax.Hub.Config({ TeX: { equationNumbers: { autoNumber: "all" } } }); </script> <script type="text/x-mathjax-config"> MathJax.Hub.Config({ tex2jax: { inlineMath: [ ['$','$'], ["\\(","\\)"] ], processEscapes: true } }); </script> <script src='https://cdnjs.cloudflare.com/ajax/libs/mathjax/2.7.4/latest.js?config=TeX-MML-AM_CHTML' async></script> <!-- end custom head snippets --></head><body> <!--[if lt IE 9]><div class="notice--danger align-center" style="margin: 0;">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</div><![endif]--><div class="masthead"><div class="masthead__inner-wrap"><div class="masthead__menu"><nav id="site-nav" class="greedy-nav"> <button><div class="navicon"></div></button><ul class="visible-links"><li class="masthead__menu-item masthead__menu-item--lg"><a href="https://thijskh.github.io/">Hieke Huistra</a></li><li class="masthead__menu-item"><a href="https://thijskh.github.io/research/">Research</a></li><li class="masthead__menu-item"><a href="https://thijskh.github.io/columns/">Columns</a></li><li class="masthead__menu-item"><a href="https://thijskh.github.io/publications/">Publications</a></li><li class="masthead__menu-item"><a href="https://thijskh.github.io/contact/">Contact</a></li></ul><ul class="hidden-links hidden"></ul></nav></div></div></div><div id="main" role="main"><div class="sidebar sticky"><div itemscope itemtype="http://schema.org/Person"><div class="author__avatar"> <img src="https://thijskh.github.io/images/profile.png" class="author__avatar" alt="Hieke Huistra"></div><div class="author__content"><h3 class="author__name">Hieke Huistra</h3><p class="author__bio">historian of science and medicine</p></div><div class="author__urls-wrapper"> <button class="btn btn--inverse">Follow</button><ul class="author__urls social-icons"><li><i class="fa fa-fw fa-map-marker" aria-hidden="true"></i> NL</li><li><a href="mailto:h.m.huistra@uu.nl"><i class="fas fa-fw fa-envelope" aria-hidden="true"></i> Email</a></li><li><a href="https://twitter.com/hiekemartine"><i class="fab fa-fw fa-twitter-square" aria-hidden="true"></i> Twitter</a></li></ul></div></div></div><article class="page" itemscope itemtype="http://schema.org/CreativeWork"><meta itemprop="headline" content="Gelukkig is er nog een fundamenteel verschil tussen de universiteit en een bedrijf"><meta itemprop="description" content="Krijgt ze daar geen problemen mee”, vroeg een bezorgde tante aan mijn moeder, “al die kritische stukjes over de universiteit?” Ze was bang dat mijn werkgever het niet leuk zou vinden dat ik weinig positief ben over het academische klimaat. "><meta itemprop="datePublished" content="May 25, 2019"><div class="page__inner-wrap"><header><h1 class="page__title" itemprop="headline">Gelukkig is er nog een fundamenteel verschil tussen de universiteit en een bedrijf</h1><p class="page__meta"><i class="fa fa-clock-o" aria-hidden="true"></i> 4 minute read</p><p><i>Verschenen in </i>Trouw<i>, 25 mei 2019</i></p></header><section class="page__content" itemprop="text"><p>Krijgt ze daar geen problemen mee”, vroeg een bezorgde tante aan mijn moeder, “al die kritische stukjes over de universiteit?” Ze was bang dat mijn werkgever het niet leuk zou vinden dat ik weinig positief ben over het academische klimaat. </p><p>Ze had vast de artikelen gelezen over de Utrechtse student Floris Boudens, die nogal wat over zich heen kreeg nadat hij de hoge reiskosten van onze collegevoorzitter naar buiten bracht. Meerdere mensen hier in Utrecht waren vervolgens niet kwaad op de collegevoorzitter maar boos op Boudens, omdat de student de universiteit reputatieschade zou bezorgen. Dat suggereert dat je hier in Utrecht maar beter niet al te kritisch kunt zijn. Maar ik kan mijn tante geruststellen: de felle reacties op Boudens waren kwalijk, maar ook – in mijn ervaring althans – uitzonderlijk.</p><p>Gek genoeg waren het vooral Boudens’ collega’s uit de universitaire medezeggenschapsraad die boos op hem waren. Boudens verbaasde zich daar deze week nog over in het Utrechtse universiteitsblad, want volgens hem kunnen medezegenschappers hun controlerende taak niet goed uitvoeren als ze zich druk maken over de reputatie van de universiteit. Lijkt me ook. En het is me een raadsel waarom sommige raadsleden daar anders over denken, want in de universitaire kringen waar ik verkeer, voel ik geen druk om zaken binnenskamers te houden omdat de universiteit er anders niet goed op zou staan.</p><p>Natuurlijk, de Universiteit Utrecht doet haar best een positief imago te creëren. We hebben een brandteam dat ons universitaire merk bewaakt, vooral door het uitvaardigen van allerhande richtlijnen. Zo is er de richtlijn e-mailhandtekening: adresgegevens onderaan een e-mail moeten in lettertype Verdana, 8 punts, donkergrijs; tussen naam en functie moet een verticaal rood streepje staan, en er hoort een komma tussen adres en postcode. </p><p>Wanneer we beeldmateriaal kiezen voor folders gericht op aanstaande masterstudenten, moet dat ‘een reportageachtig karakter’ hebben en een ‘warm en iets donker’ kleurenpalet. Voor potentiële bachelorstudenten, echter, gebruiken we ‘lichte beelden, frisse kleuren en een speelse dynamiek’. </p><p>Ook voor omgang met de media hebben we een richtlijn, opgesteld door de persvoorlichters. Hij bevat tips als: kleed jezelf representatief (voor u wellicht triviaal, voor sommige wetenschappers een openbaring), gebruik aansprekende voorbeelden en praat niet te snel. </p><p>De universiteit vertelt ons dus vrij gedetailleerd hoe we naar buiten moeten treden, alhoewel de handhaving beperkt lijkt: als ik om me heen kijk, vermoed ik dat veel van mijn collega’s de richtlijnen niet eens lezen, laat staan dat ze zich eraan houden. </p><p>Bovendien, zo veel instructies als er zijn over de vorm, zo weinig sturing is er op de inhoud. Nergens waarschuwt de universiteit ons dat we wel aan de goede naam van de universiteit moeten denken – afgezien dan van de passage in de schrijfwijzer die ons op het hart drukt nooit Universiteit VAN Utrecht te schrijven en alleen online de afkorting UU te gebruiken.</p><p>Toen ik aan een vriendin vertelde dat ik voor de krant ging schrijven, vroeg ze: “Maar mag dat dan zomaar, van de universiteit?” Zelf werkt ze in het middelbaar onderwijs en ze had meerdere werkgevers gehad die bij indiensttreding al duidelijk maakten dat het niet de bedoeling was dat ze iets zou publiceren over haar werk, deels vanwege privacy van de leerlingen, maar vooral ook vanwege de reputatie van de school. Ik kon me daar niets bij voorstellen. Het idee dat de universiteit mij zou verbieden kritische stukjes te schrijven kwam – en komt – me voor als bespottelijk. </p><p>Universiteiten zijn te veel op bedrijven gaan lijken, hoor je vaak. Daar is veel voor te zeggen als je kijkt naar de vanzelfsprekendheid waarmee bestuurders auto’s met chauffeur inzetten of naar de passie waarmee het brandteam onze corporate identity bewaakt. Maar er zijn nog altijd fundamentele verschillen en een daarvan is dat niemand ook maar suggereert dat er dingen zouden zijn die ik niet over mijn werkgever mag schrijven.</p><p>De universitaire cultuur heeft veel gebreken, maar het is wel een cultuur waarin ik me volstrekt vrij voel om regelmatig publieke kritiek te leveren op de instelling die mijn salaris betaalt. Die vrijheid maakt de universiteit, ondanks alles, mijn ideale werkgever.</p></section><footer class="page__meta"><p class="page__taxonomy"> <strong><i class="fa fa-fw fa-folder-open" aria-hidden="true"></i> Categories: </strong> <span itemprop="keywords"> <a href="https://thijskh.github.io/categories/#academisch-bedrijf" class="page__taxonomy-item" rel="tag">Academisch-bedrijf</a> </span></p></footer><section class="page__share"><h4 class="page__share-title">Share on</h4><a href="https://twitter.com/intent/tweet?text=https://thijskh.github.io/columns/2019/05/universiteit-gelukkig-geen-bedrijf/" class="btn btn--twitter" title="Share on Twitter"><i class="fab fa-twitter" aria-hidden="true"></i><span> Twitter</span></a> <a href="https://www.facebook.com/sharer/sharer.php?u=https://thijskh.github.io/columns/2019/05/universiteit-gelukkig-geen-bedrijf/" class="btn btn--facebook" title="Share on Facebook"><i class="fab fa-facebook" aria-hidden="true"></i><span> Facebook</span></a> <a href="https://www.linkedin.com/shareArticle?mini=true&url=https://thijskh.github.io/columns/2019/05/universiteit-gelukkig-geen-bedrijf/" class="btn btn--linkedin" title="Share on LinkedIn"><i class="fab fa-linkedin" aria-hidden="true"></i><span> LinkedIn</span></a></section><nav class="pagination"> <a href="https://thijskh.github.io/columns/2019/05/vaatwasser-uitruimen-af-en-toe/" class="pagination--pager" title="De vaatwasser uitruimen, af en toe ">Previous</a> <a href="https://thijskh.github.io/columns/2019/06/baan-buiten-universiteit-geen-mislukking/" class="pagination--pager" title="Een baan buiten de universiteit is echt niet de grote mislukking die wetenschappers ervan maken ">Next</a></nav></div></article><div class="page__related"><h4 class="page__related-title">You May Also Enjoy</h4><div class="grid__wrapper"><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/11/oude-babymopjes-dankzij-digitalisering/" rel="permalink">Oude, flauwe babymopjes dankzij de digitalisering </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-05T00:00:00-07:00">November 05, 2022</time></p><p class="archive__item-excerpt" itemprop="description"><p>Het papierloze kantoor is niet aan mij besteed. Essays van studenten, artikelen van collega’s, beleidsnota’s van besturen: alles wat ik toegestuurd krijg, print ik uit. Alleen dan lukt het me de teksten geconcentreerd te lezen, erover na te denken en zinvol commentaar te formuleren. Een of twee dagen in de week thuiswerken betekent voor mij dan ook tassen met ordners en boeken heen en weer sjouwen. Gelukkig vond ik onlangs op kantoor een vergeten Aldi-tas die precies in het kinderzitje op mijn bagagedrager past.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/10/onacceptabel-gedrag-toch-hoogleraar-blijven/" rel="permalink">Onacceptabel gedrag, en toch mag hij hoogleraar blijven </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-22T00:00:00-07:00">October 22, 2022</time></p><p class="archive__item-excerpt" itemprop="description"><p>‘Langdurig intimiderend en ongewenst gedrag’, was de samenvatting van de universiteit. Meer concreet: ‘een stelselmatig patroon van zwartmaken, machtsmisbruik, genderdiscriminatie, kleineren in het openbaar en de voortdurende dreiging dat het carrièreverloop van de klagers zou worden beschadigd’. Ook waren er opmerkingen gemaakt ‘met seksuele lading’ en was er een geval van ‘ongewenste lichamelijke benadering’. De dader: een hoogleraar aan de Universiteit Leiden.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/10/wetenschap-voor-vvd-gelijk-aan-geld-verdienen/" rel="permalink">Staat wetenschap voor de VVD gelijk aan geld verdienen? </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-08T00:00:00-07:00">October 08, 2022</time></p><p class="archive__item-excerpt" itemprop="description"><p>Kamervragen heten misschien ‘vragen’, dat zijn ze meestal niet. Ze zijn weliswaar geformuleerd in vragende vorm, maar de opsteller is zelden oprecht geïnteresseerd in het antwoord. Die wil vooral haar eigen mening spuien en de minister dwingen daarop te reageren — en zoals elke driejarige weet, is een zin die eindigt met een vraagteken de effectiefste manier om dat te doen.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/09/verdeel-extra-geld-alle-wetenschappers/" rel="permalink">Verdeel dat extra geld over álle wetenschappers </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-09-24T00:00:00-07:00">September 24, 2022</time></p><p class="archive__item-excerpt" itemprop="description"><p>Het was u tussen prijsplafond en stikstofemoties wellicht niet opgevallen, maar de koning had dinsdag ook een zinnetje over (onder meer) de universiteiten: “Grote investeringen in mbo, hoger onderwijs en wetenschap brengen rust en ruimte voor docenten en studenten.”</p></p></article></div></div></div></div><div class="page__footer"><footer></footer></div><script src="https://thijskh.github.io/assets/js/main.min.js"></script></body></html>
