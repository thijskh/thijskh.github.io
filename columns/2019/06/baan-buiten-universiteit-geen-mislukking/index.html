<!doctype html><html lang="en" class="no-js"><head><meta charset="utf-8"> <!-- begin SEO --><title>Een baan buiten de universiteit is echt niet de grote mislukking die wetenschappers ervan maken - Hieke Huistra</title><meta property="og:locale" content="en-US"><meta property="og:site_name" content="Hieke Huistra"><meta property="og:title" content="Een baan buiten de universiteit is echt niet de grote mislukking die wetenschappers ervan maken"><link rel="canonical" href="https://thijskh.github.io/columns/2019/06/baan-buiten-universiteit-geen-mislukking/"><meta property="og:url" content="https://thijskh.github.io/columns/2019/06/baan-buiten-universiteit-geen-mislukking/"><meta property="og:description" content="Drie smaken water bij de lunch, veganistische kikkererwtensalade en barista’s die koffieschenken vanuit een rijdende koffiebar. Zo dicht op de tijdgeest zie ik de catering bij wetenschappelijke congressen zelden, maar het congresthema was er dan ook naar: we gingen praten over de wetenschapper van de toekomst."><meta property="og:type" content="article"><meta property="article:published_time" content="2019-06-06T00:00:00-07:00"> <script type="application/ld+json"> { "@context" : "http://schema.org", "@type" : "Person", "name" : "Hieke Huistra", "url" : "https://thijskh.github.io", "sameAs" : null } </script> <!-- end SEO --><link href="https://thijskh.github.io/feed.xml" type="application/atom+xml" rel="alternate" title="Hieke Huistra Feed"> <!-- http://t.co/dKP3o1e --><meta name="HandheldFriendly" content="True"><meta name="MobileOptimized" content="320"><meta name="viewport" content="width=device-width, initial-scale=1.0"> <script> document.documentElement.className = document.documentElement.className.replace(/\bno-js\b/g, '') + ' js '; </script> <!-- For all browsers --><link rel="stylesheet" href="https://thijskh.github.io/assets/css/main.css"><meta http-equiv="cleartype" content="on"> <!-- start custom head snippets --><link rel="apple-touch-icon" sizes="57x57" href="https://thijskh.github.io/images/apple-touch-icon-57x57.png?v=M44lzPylqQ"><link rel="apple-touch-icon" sizes="60x60" href="https://thijskh.github.io/images/apple-touch-icon-60x60.png?v=M44lzPylqQ"><link rel="apple-touch-icon" sizes="72x72" href="https://thijskh.github.io/images/apple-touch-icon-72x72.png?v=M44lzPylqQ"><link rel="apple-touch-icon" sizes="76x76" href="https://thijskh.github.io/images/apple-touch-icon-76x76.png?v=M44lzPylqQ"><link rel="apple-touch-icon" sizes="114x114" href="https://thijskh.github.io/images/apple-touch-icon-114x114.png?v=M44lzPylqQ"><link rel="apple-touch-icon" sizes="120x120" href="https://thijskh.github.io/images/apple-touch-icon-120x120.png?v=M44lzPylqQ"><link rel="apple-touch-icon" sizes="144x144" href="https://thijskh.github.io/images/apple-touch-icon-144x144.png?v=M44lzPylqQ"><link rel="apple-touch-icon" sizes="152x152" href="https://thijskh.github.io/images/apple-touch-icon-152x152.png?v=M44lzPylqQ"><link rel="apple-touch-icon" sizes="180x180" href="https://thijskh.github.io/images/apple-touch-icon-180x180.png?v=M44lzPylqQ"><link rel="icon" type="image/png" href="https://thijskh.github.io/images/favicon-32x32.png?v=M44lzPylqQ" sizes="32x32"><link rel="icon" type="image/png" href="https://thijskh.github.io/images/android-chrome-192x192.png?v=M44lzPylqQ" sizes="192x192"><link rel="icon" type="image/png" href="https://thijskh.github.io/images/favicon-96x96.png?v=M44lzPylqQ" sizes="96x96"><link rel="icon" type="image/png" href="https://thijskh.github.io/images/favicon-16x16.png?v=M44lzPylqQ" sizes="16x16"><link rel="manifest" href="https://thijskh.github.io/images/manifest.json?v=M44lzPylqQ"><link rel="mask-icon" href="https://thijskh.github.io/images/safari-pinned-tab.svg?v=M44lzPylqQ" color="#000000"><link rel="shortcut icon" href="/images/favicon.ico?v=M44lzPylqQ"><meta name="msapplication-TileColor" content="#000000"><meta name="msapplication-TileImage" content="https://thijskh.github.io/images/mstile-144x144.png?v=M44lzPylqQ"><meta name="msapplication-config" content="https://thijskh.github.io/images/browserconfig.xml?v=M44lzPylqQ"><meta name="theme-color" content="#ffffff"><link rel="stylesheet" href="https://thijskh.github.io/assets/css/academicons.css"/> <script type="text/x-mathjax-config"> MathJax.Hub.Config({ TeX: { equationNumbers: { autoNumber: "all" } } }); </script> <script type="text/x-mathjax-config"> MathJax.Hub.Config({ tex2jax: { inlineMath: [ ['$','$'], ["\\(","\\)"] ], processEscapes: true } }); </script> <script src='https://cdnjs.cloudflare.com/ajax/libs/mathjax/2.7.4/latest.js?config=TeX-MML-AM_CHTML' async></script> <!-- end custom head snippets --></head><body> <!--[if lt IE 9]><div class="notice--danger align-center" style="margin: 0;">You are using an <strong>outdated</strong> browser. Please <a href="http://browsehappy.com/">upgrade your browser</a> to improve your experience.</div><![endif]--><div class="masthead"><div class="masthead__inner-wrap"><div class="masthead__menu"><nav id="site-nav" class="greedy-nav"> <button><div class="navicon"></div></button><ul class="visible-links"><li class="masthead__menu-item masthead__menu-item--lg"><a href="https://thijskh.github.io/">Hieke Huistra</a></li><li class="masthead__menu-item"><a href="https://thijskh.github.io/research/">Research</a></li><li class="masthead__menu-item"><a href="https://thijskh.github.io/columns/">Columns</a></li><li class="masthead__menu-item"><a href="https://thijskh.github.io/publications/">Publications</a></li><li class="masthead__menu-item"><a href="https://thijskh.github.io/contact/">Contact</a></li></ul><ul class="hidden-links hidden"></ul></nav></div></div></div><div id="main" role="main"><div class="sidebar sticky"><div itemscope itemtype="http://schema.org/Person"><div class="author__avatar"> <img src="https://thijskh.github.io/images/profile.png" class="author__avatar" alt="Hieke Huistra"></div><div class="author__content"><h3 class="author__name">Hieke Huistra</h3><p class="author__bio">historian of science and medicine</p></div><div class="author__urls-wrapper"> <button class="btn btn--inverse">Follow</button><ul class="author__urls social-icons"><li><i class="fa fa-fw fa-map-marker" aria-hidden="true"></i> NL</li><li><a href="mailto:h.m.huistra@uu.nl"><i class="fas fa-fw fa-envelope" aria-hidden="true"></i> Email</a></li><li><a href="https://twitter.com/hiekemartine"><i class="fab fa-fw fa-twitter-square" aria-hidden="true"></i> Twitter</a></li></ul></div></div></div><article class="page" itemscope itemtype="http://schema.org/CreativeWork"><meta itemprop="headline" content="Een baan buiten de universiteit is echt niet de grote mislukking die wetenschappers ervan maken"><meta itemprop="description" content="Drie smaken water bij de lunch, veganistische kikkererwtensalade en barista’s die koffieschenken vanuit een rijdende koffiebar. Zo dicht op de tijdgeest zie ik de catering bij wetenschappelijke congressen zelden, maar het congresthema was er dan ook naar: we gingen praten over de wetenschapper van de toekomst."><meta itemprop="datePublished" content="June 06, 2019"><div class="page__inner-wrap"><header><h1 class="page__title" itemprop="headline">Een baan buiten de universiteit is echt niet de grote mislukking die wetenschappers ervan maken</h1><p class="page__meta"><i class="fa fa-clock-o" aria-hidden="true"></i> 4 minute read</p><p><i>Verschenen in </i>Trouw<i>, 6 juni 2019</i></p></header><section class="page__content" itemprop="text"><p>Drie smaken water bij de lunch, veganistische kikkererwtensalade en barista’s die koffieschenken vanuit een rijdende koffiebar. Zo dicht op de tijdgeest zie ik de catering bij wetenschappelijke congressen zelden, maar het congresthema was er dan ook naar: we gingen praten over de wetenschapper van de toekomst.</p><p>De bijeenkomst was georganiseerd door subsidieverstrekkers NWO en ZonMW. Samen met de universiteiten zoeken zij een nieuwe manier om ­wetenschappers te beoordelen – te waarderen en te erkennen, noemen ze het zelf ietwat eufemistisch.</p><p>Minder publicaties tellen, meer kijken naar inhoud; minder eenzijdige nadruk op onderzoek, meer aandacht voor onderwijs, wetenschapscommunicatie en bestuurswerk. Een uitstekend idee, lijkt me. De Maastrichtse rector Rianne Letschert beschreef een vrolijk makende toekomst waarin niet alle wetenschappers alles hoeven te kunnen, maar vooral mogen doen waar ze goed in zijn, en waarin je ook carrière kunt maken als je onderzoek niet zo bijzonder is, maar je colleges, je stukjes in de krant, of je leidinggevende kwaliteiten dat wel zijn. Nog dit jaar komen de universiteiten met een gezamenlijk plan voor een beoordelingssysteem dat die toekomst mogelijk maakt. Ik zie er sinds deze bijeenkomst vol vertrouwen naar uit.</p><p>Maar hoe goed het nieuwe systeem ook wordt, het lost niet alle problemen op. Barend van der Meulen, ­expert in wetenschapsbeleid, wees ons erop dat je nog zo genuanceerd kunt waarderen en erkennen, het lukt je niet om meer banen te creëren voor hetzelfde geld. En er zijn nu veel minder banen dan potentiële wetenschappers. Het grootste deel van de promovendi wil graag in de wetenschap blijven, maar het lukt maar een derde om een plek aan de universiteit te vinden. En dat is meestal een tijdelijk contract: bij elke volgende stap zijn er ­opnieuw meer kandidaten dan banen.</p><p>Gelukkig is de wereld groter dan de universiteit. Al mijn voormalige collega’s die de universiteit hebben verlaten, hebben een mooie baan gevonden waarin ze hun universitair opgedane kennis en vaardigheden gebruiken. Ze staan voor de klas, maken tentoonstellingen, schrijven boeken, ontwikkelen wetenschapsbeleid, redigeren wetenschappelijke tijdschriften of doen onderzoek in het bedrijfsleven.</p><p>Allemaal waardevol werk. Maar er gingen er hooguit twee of drie met plezier weg bij de universiteit. Voor de meesten was het een negatieve keuze: het tijdelijke contract liep af, er kwam maar geen nieuwe subsidie, het brood moest op de plank en de kinderopvang betaald, dus dan toch maar een baan buiten de universiteit gezocht, als het dan echt niet anders kon. Met de hoop dat het een tijdelijke oplossing zou zijn en er misschien binnen een jaar of twee nog ergens een gaatje zou vallen, zodat ze weer terug konden komen. </p><p>Weggaan van de universiteit voelde voor veel van hen als falen. Wij blijvers zijn daar medeschuldig aan. Als iemand een baan vindt buiten de universiteit, leidt dat niet tot felicitaties maar tot medeleven. We zuchten hoe jammer het is (niet voor ons, maar voor de vertrekker) en hoe onrechtvaardig, en we vragen of de nieuwe functie ook in deeltijd kan, zodat de vertrekker op de vrije dagen onbezoldigd onderzoek kan blijven doen, want je weet maar nooit, misschien dat een nieuwe subsidieaanvraag dan toch gehonoreerd wordt.</p><p>Waarom is me een raadsel, maar we hebben binnen de academie met z’n allen een cultuur gecreëerd waarin een baan aan de universiteit het enige doel is, en al het andere een mislukking. Dat leidt tot schrijnende situaties: onderzoekers die zo graag bij de universiteit willen blijven, dat ze ­bereid zijn maandenlang voor niks te werken als er geen geld is voor een aanstelling, in de hoop dat ze het kunnen rekken tot er weer een beurs binnenkomt. Zo benadelen we individuele onderzoekers, maar ook de maatschappij. In de woorden van Van der Meulen: iedere wetenschapper die te lang aan de universiteit wordt gehouden, wordt weggehouden van belangrijke taken in de samenleving. </p><p>Subsidieverstrekkers en bestuurders zijn druk bezig met een nieuw systeem om ons wetenschappers eerlijker te beoordelen. Dat lijkt me een mooi moment voor ons om ook zelf bij te dragen aan een gezondere ­wetenschappelijke cultuur. Wetenschappers, zwaai vertrekkende collega’s feestelijk uit. En waardeer hun nieuwe werk, want buiten de universiteit gebeurt net zoveel moois als daarbinnen. Of wie weet, zelfs meer.</p></section><footer class="page__meta"><p class="page__taxonomy"> <strong><i class="fa fa-fw fa-folder-open" aria-hidden="true"></i> Categories: </strong> <span itemprop="keywords"> <a href="https://thijskh.github.io/categories/#academisch-bedrijf" class="page__taxonomy-item" rel="tag">Academisch-bedrijf</a> </span></p></footer><section class="page__share"><h4 class="page__share-title">Share on</h4><a href="https://twitter.com/intent/tweet?text=https://thijskh.github.io/columns/2019/06/baan-buiten-universiteit-geen-mislukking/" class="btn btn--twitter" title="Share on Twitter"><i class="fab fa-twitter" aria-hidden="true"></i><span> Twitter</span></a> <a href="https://www.facebook.com/sharer/sharer.php?u=https://thijskh.github.io/columns/2019/06/baan-buiten-universiteit-geen-mislukking/" class="btn btn--facebook" title="Share on Facebook"><i class="fab fa-facebook" aria-hidden="true"></i><span> Facebook</span></a> <a href="https://www.linkedin.com/shareArticle?mini=true&url=https://thijskh.github.io/columns/2019/06/baan-buiten-universiteit-geen-mislukking/" class="btn btn--linkedin" title="Share on LinkedIn"><i class="fab fa-linkedin" aria-hidden="true"></i><span> LinkedIn</span></a></section><nav class="pagination"> <a href="https://thijskh.github.io/columns/2019/05/universiteit-gelukkig-geen-bedrijf/" class="pagination--pager" title="Gelukkig is er nog een fundamenteel verschil tussen de universiteit en een bedrijf ">Previous</a> <a href="https://thijskh.github.io/columns/2019/06/mannelijke-witte-vakhistorici/" class="pagination--pager" title="Vergeet niet: mannelijke en witte vakhistorici zijn ook bevooroordeeld ">Next</a></nav></div></article><div class="page__related"><h4 class="page__related-title">You May Also Enjoy</h4><div class="grid__wrapper"><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/11/oude-babymopjes-dankzij-digitalisering/" rel="permalink">Oude, flauwe babymopjes dankzij de digitalisering </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-11-05T00:00:00-07:00">November 05, 2022</time></p><p class="archive__item-excerpt" itemprop="description"><p>Het papierloze kantoor is niet aan mij besteed. Essays van studenten, artikelen van collega’s, beleidsnota’s van besturen: alles wat ik toegestuurd krijg, print ik uit. Alleen dan lukt het me de teksten geconcentreerd te lezen, erover na te denken en zinvol commentaar te formuleren. Een of twee dagen in de week thuiswerken betekent voor mij dan ook tassen met ordners en boeken heen en weer sjouwen. Gelukkig vond ik onlangs op kantoor een vergeten Aldi-tas die precies in het kinderzitje op mijn bagagedrager past.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/10/onacceptabel-gedrag-toch-hoogleraar-blijven/" rel="permalink">Onacceptabel gedrag, en toch mag hij hoogleraar blijven </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-22T00:00:00-07:00">October 22, 2022</time></p><p class="archive__item-excerpt" itemprop="description"><p>‘Langdurig intimiderend en ongewenst gedrag’, was de samenvatting van de universiteit. Meer concreet: ‘een stelselmatig patroon van zwartmaken, machtsmisbruik, genderdiscriminatie, kleineren in het openbaar en de voortdurende dreiging dat het carrièreverloop van de klagers zou worden beschadigd’. Ook waren er opmerkingen gemaakt ‘met seksuele lading’ en was er een geval van ‘ongewenste lichamelijke benadering’. De dader: een hoogleraar aan de Universiteit Leiden.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/10/wetenschap-voor-vvd-gelijk-aan-geld-verdienen/" rel="permalink">Staat wetenschap voor de VVD gelijk aan geld verdienen? </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-10-08T00:00:00-07:00">October 08, 2022</time></p><p class="archive__item-excerpt" itemprop="description"><p>Kamervragen heten misschien ‘vragen’, dat zijn ze meestal niet. Ze zijn weliswaar geformuleerd in vragende vorm, maar de opsteller is zelden oprecht geïnteresseerd in het antwoord. Die wil vooral haar eigen mening spuien en de minister dwingen daarop te reageren — en zoals elke driejarige weet, is een zin die eindigt met een vraagteken de effectiefste manier om dat te doen.</p></p></article></div><div class="grid__item"><article class="archive__item" itemscope itemtype="http://schema.org/CreativeWork"><h2 class="archive__item-title" itemprop="headline"> <a href="https://thijskh.github.io/columns/2022/09/verdeel-extra-geld-alle-wetenschappers/" rel="permalink">Verdeel dat extra geld over álle wetenschappers </a></h2><p class="page__meta"><i class="fa fa-clock-o" aria-hidden="true"></i> 3 minute read</p><p class="page__date"><strong><i class="fa fa-fw fa-calendar" aria-hidden="true"></i> Published:</strong> <time datetime="2022-09-24T00:00:00-07:00">September 24, 2022</time></p><p class="archive__item-excerpt" itemprop="description"><p>Het was u tussen prijsplafond en stikstofemoties wellicht niet opgevallen, maar de koning had dinsdag ook een zinnetje over (onder meer) de universiteiten: “Grote investeringen in mbo, hoger onderwijs en wetenschap brengen rust en ruimte voor docenten en studenten.”</p></p></article></div></div></div></div><div class="page__footer"><footer></footer></div><script src="https://thijskh.github.io/assets/js/main.min.js"></script></body></html>
